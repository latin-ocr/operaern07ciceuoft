263 PRO SEXTIO. ΕΑΓ. 8.

vn. Fuerat ille annus in reipublicae magno mo-
tu, et multorum timore, tamquam intentus arcus in
me unum, sicut vulgo ignari rerum loquebantu13
re quidem vera in universam rempublicam, traduc-
tione ad plebem furibundi hominis ac perditi, mihi
irati, sed multo acrius otii et communis salutis in-
imici. Hunc vir clarissimus, mihique, multis repug-
nantibus, amicissimus, Cn. Pompeius, omni cautione,
foedere, exsecratione, devinxerat, nihil in tribunatu
contra me esse facturum. At ille nefarius, ex om-
nium scelerum colluvione natus, parum se foedus
violaturum est arbitratus, nisi ipsum cautorem alieni
periculi suis propriis periculis terruisset. Hane te-
tram immanemque belluam, <vinctam auspiciis, alli-
gatam more majorum, constrictam legum sacratarum
catenis, solvit subito [legum] consul, vel, ut ego arbi-
tror, exoratus, vel, ut non nemo putat, mihi iratus,
ignarus quidem certe et imprudens impendentium
tantorum scelerum ac malorum ι qui, tribunus ple-
bis, felix in evertenda republica fuit nullis suis ner-
vis: qui enim in ejusmodi vita nervi esse potuerunt
hominis, fraternis flagitiis, sororiis stupris, omni in·-
audita libidine, infamis?

Sed fuit profecto quaedam illa reipublicae fortuna
fatalis, ut ille caecus atque amens tribunus plebis
nancisceretur, quid dicam Ρ consules ,⁹ hoccine ut
ego appellem nomine eversores hujus imperii, pro-
ditores vestrae dignitatiS, hostes bonorum omnium ‚⁹
qui, ad delendum senatum, affligendum equestrem
ordinem, exstinguenda omnia jura atque instituta
majorum, se illis fascibus caeterisque insignibus sum-
mi honoris atque imperii ornatos esse arbitraban-
tur? Quorum (per Deos immortales !) si nondum
scelera, vulneraque inusta reipublicae, vultis recor-
dari, vultum atque incessum animis intueamini. Fa-
cilius facta eorum occurrent mentibus vestris, si ora
ipsa oculis proposuciitis.

VII Ι. Alter, unguentis affluens, calamistrata coma,

