234 PRO PLANCIO. CAP. 18.

XVII. An vero nuper clarissimi cives nomen editi
judicis non tulerunt, cum ex CXXV judicibus, prin-
cipibus equestris ordinis, quinque et LXX reus reji-
ceret, quinquaginta referret; omniaque potius per-
miscuerunt, quam ei legi conditionique parerent 3 nos
neque ex delectis judicibus, sed ex omni populo, ne-
que editos ad rejiciendum, sed ab accusatore consti-
tutos, judices ita feremus, ut neminem rejiciamus?

Neque ego nunc legis iniquitatem queror ς sed fac-
tum tuum a sententia legis doceo discrepare: et illud
acerbum judicium, si, quemadmodum senatus cen-
suit, populusque jussit, ita fecisses, ut in hunc et
suam, et ab hoc observatas tribus ederes3 non modo
non quererer, sed hunc, judicibus editis, qui testes
iidem esse possent, absolutum putarem z neque nunc
multo secus existimo. Cum enim has tribus edidisti,
ignotis te judicibus uti malle, quam notis, indicavisti:
fugisti sententiam legis: aequitatem omnem rejecisti:
in tenebris, quam in luce, causam versari maluisti.

Voltinia tribus ab hoc corrupta: Terentinam ha-
buerat venalem. Quid diceret apud Voltinienses, aut
tribules suos, judices? immo vero tu quid diceres ‚⁹
quem judicem ex illis aut tacitum testem haberes, aut
vero etiam excitares Ρ Etenim, si reus tribum ederet,
Voltiniam fortasse Plancius, propter vicinitatem ac
necessitudinem suam, non edidisset. Et, si quaesitor
edendus fuisset, quem tandem potius, quam hunc C.
Alfium, quem habet, cui notissimus esse debet, vici-
num, tribulem, gravissimum hominem justissimum-
que, edidisset? cuj us quidem aequitas, et meae similis
voluntas erga Cn. Plancii salutem, quam ille sine ulla.
cupiditatis suspicione prae se fert, facile declarat, non
fuisse fugiendum tribulem huic judicem, cui quaesi-
torem tribulem exoptandum fuisse videatis.

XVIII. Neque ego nunc consilium reprehendo
tuum, quod non eas tribus, quibus hic maxime notus
erat, edideris: sed a te doceo consilium non servatum
senatus. Etenim quis te tum audiret illorum? aut

