PRO sEx'rlo. (axv. 6. ’267

Hunc igitur animum ad tribunatum attulit P.
Sextium ut quaesturam Macedoniae relinquam, et
aliquando ad haec propiora veniam. Quamquam non
est omittenda singularis illa integritas provincialis,
cujus ego nuper in Macedonia vidi vaetigia non
pressa leviter ad exigui praedicationem temporis, sed
fixa ad memoriam illius provinciae sempiternam.
verum haec ita praetereamus, ut tamen intuentes et
respectantes relinquamus.

VI. Ad tribunatum, quia ipse ad sese jamdu-
dum vocat, et quodammodo absorbet orationem
meam, contento studio cursuque veniamus. De quo
quidem tribunatu ita dictum a Q. Hortensio, ut ejus
oratio non defensionem modo criminum videretur
continere, sed etiam memori-21 digna esset, uti et rei-
publicae capessendae auctoritatem disciplinamque prae-
scriberet. Sed tamen, quoniam tribunatus quidem
totus P. Sextii nihil aliud nisi meum nomen cau-⁷
samque sustinuit, necessario mihi de iisdem rebus
esse arbitror, si non subtilius disputandum, at certe,
judices, dolentius deplorandum. Qua in oratione si
asperius in quosdam homines invehi vellem, quis
non concederet, ut eos, quorum sceleris furore vio-
latus essem, vocis libertate perstringerem ? Sed, ut
agam moderate, et huic potius tempori serviam,
quam dolori meo; si qui occulte a salute nostra dis-
sentiunt, lateant : si qui fecerunt aliquid aliquando,
atque iidem nunc tacent, et quiescunt; nos quoque
simus obliti. Si qui se offerunt insolenter, et insecn
tantur3 quoad ferri poterunt, perferemus3 neque
quemquam offendet oratio mea, nisi qui se ita obtu-
lerit, ut in eum non invasisse, sed incurrisse, videa-
mur.

Sed necesse est, antequam de tribunatu P. Sextii
dicere incipiam, me totum, superioris anni, reipu-
blicae naufragium exponere: in quo colligendo, ac
reficienda salute communi, omnia reperientur P.
Sextii dicta, facta, consilia versata.

