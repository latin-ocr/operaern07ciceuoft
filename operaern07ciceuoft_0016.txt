PRO L. FLACCO.

Ϊ. CUM, in maximis periculis hujus urbis atque
imperii, gravissimo atque acerbissimo reipublicae ca-
su, socio atque adjutore consiliorum periculorumqpie
meorum L. Flacco, caedem a vobis, conjugibus,
beris vestris, vastitatem a templis, delubris, urbe,
Italia depellebam ς sperabam, judices, honoris potius
L. Flacci me adjutorem futurum, quam miseriarum
deprecatorem. Quod enim esset praemium dignitatis,
quod populus Romanus, cum hujus majoribus sem-
per detulisset, huic denegaret; cum L. Flaccus vete-
rem Valeriae gentis in liberanda patria laudem, pro-
pe quingentesimo anno reipublicae, retulisset? Sed,
si forte aliquando aut beneficii hujus obtrectator, aut
virtutis hostis, aut laudis invidus, exstitisset3 existi-
mabam, L. Flacco multitudinis potius imperitae, nullo
tamen cum periculo, quam sapientissimorum et lec-
tissimorum virorum, judicium esse subeundum. Et-
enim, quibus auctoribus et defensoribus omnium tum
salus esset non civium solum, verum etiam gentium,
defensa ac retenta, neminem unquam putavi per eos
ipsos periculum hujus fortunis atque insidias creatu-
rum. Quod si esset aliquando futurum, ut aliquis de
L. Flacci pernicie cogitaret3 nunquam tamen existi-
mavi, judices, D. Laelium, optimi viri filium, optima
ipsum spe praeditum summae dignitatis, eam suscep-
turum accusationem, quae sceleratorum civium potius
odio et furori, quam ipsius virtuti atque institutae
adolescentiae, conveniret. Etenim, cum a clarissimis
viris justissimas inimicitias saepe cum bene meritis
civibus depositas esse vidissem, non sum arbitratus,
quemquam amicum reipublicae, posteaquam L. Flacci

