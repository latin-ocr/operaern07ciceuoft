DE HARUSP. RESPONS. CAP. 28. 215

iste Byzantiorum Brogitarorumque praedas exsor-
buit ? aut tam eminentibus canibus Scyllam, tam-
que jejunis, quam, quibus istum videtis, Geniis,
Clodiis, Titiis, Rostra ipsa mandentem ‚⁹

Quare, (id, quod extremum est in haruspicum
responsis) providete, ne reipublicae status commu-
tetur. Etenim vix haec, si undique fulciamus, jam
labefacta, vix, inquam, innixa in omnium nostrum
humeris, cohaerebunt.

XXVIII. Fuit quondam ita firma haec civitas et
valens, ut negligentiam senatus, vel etiam injurias
civium, ferre posset. ,J am non potest. AErarium nul-
lum est: vectigalibus non fruuntur, qui redeme-
runt z auctoritas principum cecidit: consensus ordi-
num est divulsus: judicia perierunt: suffragia de-
scripta tenentur a paucis: bonorum animus ad nu-
tnrn nostri ordinis expeditus jam non erit: civem,
qui se pro patriae salute opponat invidiae, frustra
posthac requiretis.

Quare hunc statum, qui nunc est, qualiscumque
est, null‘ssa alia re, nisi concordia, retinere possumus.
Nam, ut meliore simus loco, ne optandum quidem
est, illo impunito: deteriore autem statu ut simus,
unus est inferior gradus, aut interitus, aut servitutis :
quo- ne trudamur, Dii immortales nos admonent,
quoniam jampridem humana consilia ceciderunt.
Atque ego hanc orationem, patres conscripti, tam
tristem, tam gravem, non suscepissem, non, inquam,
nisi hanc personam, et has parteS, honoribus populi
Romani, vestris plurimis ornamentis, mihi tributis,
deberem, et possem sustinere z sed tamen facile, ta-
centibus caeteris, reticuissem; sed haec oratio omnis
fuit, non auctoritatis meae, sed publicae religionis.
Mea fuerunt verba fortasse plura ε sententiae quidem
omnes haruspicum: ad quos aut referri nuntiata
ostenta non convenit, aut eorum responsis commo-
veri necesse est.

Quod si caetera magis pervulgata nos saepe, et

