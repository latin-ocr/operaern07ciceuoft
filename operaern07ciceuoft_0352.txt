238 IN VATINIUM. CAP. 13.

tris et fratris sui, fratrisque filiam, non in familia, sed*
in carcere, collocatas audire maluit, quam videre.

XII. Et, quoniam pecunias aliorum despicis, de
tuis divitiis intolerantissime gloriaris, volo uti mihi
respondeas, fecerisne foedera tribunus plebis cum ci·
vitatibus, cum regibus, cum tetrarchis? erogarisne
pecunias ex aerario tuis legibus Ρ eripuerisne partes
illo tempore carissimas partim a Caesare, partim a
publicanis Ρ Quae cum ita sint, quaero ex te, sisne ex
pauperrimo dives factus illo ipso anno, quo lex lata
est de pecuniis repetundis acerrima; ut omnes intel-
ligere possent, a te non modo nostra acta, quos tyran-
nos vocas, sed etiam amicissimi tui legem esse con-
temtam: apud quem tu etiam nos criminari soles,
qui illi sumus amicissimi, cum tu ei contumeliosis-
sime toties maledicas, quoties illi affinem te esse dicis.

Atque illud etiam scire ex te cupio, quo consilio
aut qua mente feceris, ut, in epulo Q. Arrii, famili-
aris mei, cum tog&⁴ pulla accumberes Ρ quem unquam
videris Ρ quem audieris Ρ quo exemplo, quo more
feceris? Dices, supplicationes te illas non probasse,
Optime. Nullae fuerint supplicationes. Videsne, me
nihil de anni illius causa, nihil de eo quod tibi cum
summis viris commune esse videatur, sed de tuis pro-
priis sceleribus, ex te quaerere ἶ) Nulla supplicatio
fuerit: cedo, quis unquam coenarit atratus Ρ ita enim
illud epulum est funebre, ut munus sit funeris, epulae
quidem ipsae, dignitatis.

XIII. Sed omitto epulum populi Romani, festum
diem, argento, veste, omni apparatu ornatuque visen-
do: quis unquam in luctu domestico, quis in funere
familiari, coenavit cum toga pulla Ρ cui de balneis
exeunti, praeter te, toga pulla unquam data est ?
Cum tot hominum millia accumberent, cum ipse
epuli dominus, Q. Arrius, albatus esset3 tu in tem-
plum Castoris te, cum C. Fidulo atrato, caeterisque
tuis Furiis, funestum intulisti. Quis tum non inge-

