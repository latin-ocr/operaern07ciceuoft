PRO PLANCm. en». 21. 237

opinionem omnium3 ut ne, si cogitasset quidem quis-
piam largiri, daretur spatium comparandi. Vocatae
tribus: latum suffragium : descriptae, renuntiatae.
Longe plurimum valuit Plancius. Nulla largitionis
nec fuit, nec esse potuit, suspicio. An tandem una
centuria praerogativa tantum habet auctoritatis, ut
nemo unquam prior eam tulerit, quin renuntiatus
sit; tu, aut his ipsis comitiis consularibus, aut certe
in illum annum, aedilem Plancium factum miraris,
in quo non exigua pars populi, sed universus popu-
lus, voluntatem suam declararit? cujus in honore
non unius tribus pars, sed comitia tota comitiis fue-
rint praerogata ?

Quo quidem tempore, si id, Laterensis, facere vo-
luisses, aut si gravitatis esse putasses tuae, quod multi
nobiles saepe fecerunt, ut, cum minus valuissent suf-
fragiis quam putassent, postea, prolatis comitiis, pro-
sternerent se, et populo Romano, fracto animo atque
humili, supplicarent3 non dubito, quin omnis ad te
conversura se fuerit multitudo. Nunquam enim no-
bilitas, integra praesertim atque innocens, a populo
Romano supplex repudiata fuit. Sed, si tibi gravitas
tua et magnitudo animi pluris fuit (sicut esse debuit)
quam aedjlitas 3- noli, cum habeas id quod malueris,
desiderare id quod minoris putaris. Equidem primum,
ut honore dignus essem, maxime semper laboravi:
secundo, ut existimarer: tertium mihi fuit illud, quod
plerisque primum est, ipse honos: qui iis denique
debet esse jucundus, quorum dignitati populus Ro-
manus testimonium, non beneficium ambitioni, dedit.

XXI. Quaeris etiam, Laterensis, quid imaginibus
tuis, quid ornatissimo atque optimo vim, patri tuo, re-
spondeas mortuo. Noli ista meditari: atque illud cave
potius, ne tua ista querela, dolorque nimius, ab illis
sapientissimis viris reprehendatur. Vidit enim paoer
tuus, Appium Claudiurn, nobilissimum homiuem,
vivo patre suo, potentissimo et clarissimo cive, C.
Claudio, aedilem non esse factum, et eumdem sine

