PRO FLACCO. CAP. 15. 15

auditum quid esset de praedonibus, quam vellet subito,
se classem comparaturum. Denique hoc primus frater
meus in Asia fecit, ut hoc sumtu remigum civitates
levaret: crimen autem tum videri solet, cum aliquis
sumtus instituit eos, qui antea non erant instituti,
non cum successor aliquid immutat de institutis prio-
rum. Flaccus, quid alii postea facturi essent, scire
non poterat: quid fecissent, videbat.

XV. Sed, quoniam de communi totius Asiae cri-
mine dictum est, aggrediar jam ad singulas civitates:
ex quibus sit sane nobis prima civitas Acmonensis.
Citat praeco voce maxima legatos Acmonenses. Pro-
cedit unus Asclepiades. Prodeant. Etiamne praeco-
nem mentiri co'e‘gisti? est enim, credo, is vir iste, ut
civitatis nomen sua auctoritate sustineat, damnatus
turpissimis judiciis domi, notatus literis publicis: cu-
jus de probris, adulteriis, ac stupris, exstant Acmo-
nensium literae3 quas ego, non solum propter longi-
tudinem, sed etiam propter turpissimam obscoenita-
tem verborum, praetereundas puto. Dixit publice data
drachmarum CCVI millia. Dixit tantum: nihil os-
tendit, nihil protulit: sed adjunxit id, quod certe
(quoniam erat domesticum) docere debuit, se priva-
tim drachmarum CCVI millia dedisse. Quantum sibi
ablatum homo impudentissimus dicit, tantum nun-
quam est ausus, ut haberet, optare.

Ab A. Sextilio dicit se dedisse, et a suis fratribus.
Potuit dare Sextilius: nam fratres quidem consortes
sunt mendicitatis. Audiamus igitur Sextilium : fra-
tres denique ipsi prodeant : quam volent, impudenter
mentiantur: et, quod nunquam habuerint, dedisse
se dicant: tamen aliquid fortasse, coram producti,
dicent, in quo reprehendantur. Non deduxi, inquit,
Sextilium. Cedo tabulas. Non deportavi. Fratres
saltem exhibe. Non denuntiavi. Quod ergo unus Α-
sclepiades, fortuna egens, vita turpis, existimatione
damnatus, impudentia atque audacia fretus, sine ta-

