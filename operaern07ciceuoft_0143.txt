PRO DOMO SUA. CAP. 4. 129

neque veni, et domo me tenui, quamdiu turbulen-
tum tempus fuit3 curn servos tuos ad rapinam, ad
bonorum caedem, paratos, cum illa tua conscelera-
torum ac perditorum manu, armatos, in Capitolium
tecum venisse constabat. Quod cum mihi nuntiare-
tur, scio me domi mansisse, et tibi et gladiatoribus
tuis instaurandae caedis potestatem non fecisse. Post-
eaquam mihi nuntiatum est, populum Romanum
in Capitolium, propter metum atque inopiam rei
frumentariae, convenisse; ministros autem scelerum
tuorum perterritos, partim amissis gladiis, partim
ereptis, diffugisse; veni, non solum sine ullis copiis
ac manu, verum etiam cum paucis amicis.

An ego, cum P. Lentulus consul, optime de me
ac de republica meritus, cum Q. Metellus, qui, cum
meus inimicus esset, frater tuus, et dissensioni nos-
trae, et precibus tuis, salutem ac dignitatem meam
praetulisset, me arcesserent in senatum3 cum tanta
multitudo civium, tam recenti beneficio suo, me ad
referendam gratiam nominatim vocarent, non veni-
rem ? cum praesertim te jam illinc, cum tua fugiti-
vorum manu, discessisse constaret. Hic tu me eti-
am, custodem defensoremque Capitolii templorumque
omnium, hostem Capitolinum appellare ausus es,
quod, cum in Capitolio senatum duo consules habe-
rent, eo venirem? Utrumne est tempus aliquod,
quo in senatum venisse turpe sit? an res illa talis
erat, de qua agebatur, ut rem ipsam repudiare, et
eOS, qui agebant, condemnare deberem?

IV. Primum, dico senatoris esse boni, semper in
senatum venire: nec cum his sentio, qui statuunt,
minus bonis temporibus, in senatum ipsi non venire 3
non intelligentes, hanc suam nimiam perseverantiam
vehementer iis, quorum animum offendere voluerunt
gratam et jucundam fuisse. At enim nonnulli, prop-
ter timorem, quod se in senatu tuto non esse arbi-
trabantur, discesserunt. Non reprehendo z nec quae-
r'o‚ fueritne aliquid pertimescendum. Puto, suo

