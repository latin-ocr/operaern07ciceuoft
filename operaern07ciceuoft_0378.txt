364 PRO COELIO. CAP. 21.

plexu, osculatione, aquis, navigatione, conviviis, ut
non solum meretrix, sed etiam procax, videatur ; cum·
hac si quis adolescens forte fuerit, utrum hic tibi, L.
Herenni, adulter, an amator, expugnare pudicitiam,
an explere libidinem, voluisse videatur Ρ

Obliviscor jam injurias, Clodia ε depono memoriam
doloris mei: quae abs te crudeliter iu meos, me abs-
ente, facta sunt, negligo. ne sint haec in te dicta,
quae dixi. Sed ex te ipsa requiro, quoniam et crimen
accusatores abs te, et testem ejus criminis te ipsam,
dicunt se habere: si qua mulier sit hujusmodi, qua-
lem ego paulo ante descripsi, tui dissimilis, vita in-
stitutoque meretrici03 cum hac aliquid adolescentem
hominem habuisse rationis, num tibi perturpe aut
perflagitiosum esse videatur? Ea si tu non es (sicut
ego malo), quid est, quod objiciant Coelio? sin eam
te volunt esse, quid est, cur nos crimen hoc, si tu
contemnis, pertimescamus Ρ Quare nobis da viam ra-
tionemque defensionis: nam aut pudor tuus defen-
det, nihil a M. Coelio petulantius esse factum3 aut
impudentia et huic et caeteris magnam, ad se defen-
dendum, facultatem dabit.

XXI. Sed, quoniam emersisse jam e vadis, et sco-
pulos praetervecta, videtur oratio mea, perfacilis 1111111
reliquus cursus ostenditur. Duo sunt enim crimina,
una in muliere, summorum facinorum: auri, quod
sumtum a Clodia dicitur3 et veneni, quod, ejusdem
Clodiae necandae causa, parasse Coelium criminantur.
Aurum sumsit, ut dicitis, quod L. Lucceii servis da-
ret, per quos Alexandrinus Dio, qui tum apud Luc-
ceium habitabat, necaretur. Magnum crimen, vel in
legatis insidiandis, vel in servis ad hospitem domini
necandum sollicitandi& plenum sceleris consilium,
plenum audaciae.

Quo quidem in crimine primum illud requiram,
dixeritne Clodiae, quam ad rem aurum tum sumeret,
an non dixerit. si non dixit, cur dedit Ξ) si dixit, eo-
dem se conscientiae scelere devinxit. Tune aurum ex

