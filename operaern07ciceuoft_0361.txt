PRO COELIO. CAP. 3. 347

posset, si, non modo parenti, tali viro, verum etiam
municipio tam illustri ac tam gravi, displiceret.

111. Equidem, ut ad me revertar, ab his fontibus
profluxi ad hominum fanianu et meus hic forensis
labor vitaeque ratio dimanavit ad existimationem
hominum paulo latius commendatione ac judicio
meorum.

Nam, quod objectum est de pudicitia, quodque
omnium accusatorum, non criminibus, sed vocibus
maledictisque celebratum est, id nunquam tam
acerbe feret M. Coelius, ut eum poeniteat non defor-
mem esse natum. Sunt etenim ista maledicta per-
vulgata in omncs, quorum in adolescentia forma et
species fuit liberalis. Sed aliud est maledicere, aliud.
accusare. Accusatio crimen desiderat, rem ut defi-
niat, hominem ut notet, argumento probet, teste con-
firmet: maledictio autem nihil habet propositi, praeter
contumeliam3 quae si petulantius jactatur, convici-
um3 si facetius, urbanitas nominatur.

Quam quidem partem accusationis, admiratus sum
et moleste tuli, potissimum esse Atratino datam:
neque enim decebat, neque aetas illa postulabat, neque
(id, quod. animadvertere poteratis) pudor patiebatur
optimi adolescentis, in tali illum oratione versari.
Vellem aliquis ex vobis robustioribus hunc male-
‘dicendi locum suscepisset: aliquanto liberius, et for-
tius, et magis more nostro, refutaremus istam male-
dicendi licentiam. Tecum, Atratine, agam lenius,
quod et pudor tuus moderatur orationi meae; et
meum erga te parentemque tuum beneficium tueri
debeo. Illud tamen te esse admonitum volo: primum
qualis es, talem te esse existimes; ut, quantum a
rerum turpitudine abes, tantum te a verborum liber-
tate sejungas: deinde, ut ea in alterum ne dicas, quae
cum tibi falso responsa sint, erubescas. Quis est
enim, cui via ista non pateat? qui isti aetati, atque
etiam dignitati, non possit, quam velit petulanter,
etiam si sine υ. ·11a suspicione, at non sine argumento,

