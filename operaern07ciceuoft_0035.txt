PRO FLACCO. CAP. 21. 2l

pum venit: pecunia petitur ab Hermippo. Hermip-
pus ab Heraclide petit; ipse tamen Fufiis satisfacit
absentibus, et fidem suam liberat ε hunc, aestuantem
et tergiversantem, judicio ille persequitur: a recu-
peratoribus causa cognoscitur.

Nolite existimare, judices, non unam et eamdem
omnibus in locis esse fraudatorum et inficiatorum im-
pudentiam. Fecit eadem omnia, quae nostri debitores
solent: negavit sese omnino versuram ullam fecisse
Romae: Fufiorum se affirmavit nunquam omnino
nomen audisse: Hermippum vero ipsum, pudentis-
simum atque optimum virum, veterem amicum at-
que hospitem meum, splendidissimum atque ornatis-
simum civitatis suae, probris omnibus maledictisque
vexavit. Sed, cum se homo volubilis quadam praeci-
piti celeritate dicendi illa oratione jactaret, repente,
testimoniis Fufiorum nominibusque recitatis, homo
audacissimus pertimuit, loquacissimus obmutuit. Ita-
que recuperatores contra istum rem minime dubiam
prima actione judicaverunt, Cum judicatum non fa-
cei-et, addictus Hermippo, et ab hoc ductus est.

XXI. Habetis et honestatem hominis, et auctori-
tatem testimonii, et causam omnem simultatis. At-
que is, ab Hermippo missus, cum ei pauca mancipia
vendidisset, Romam se contulit: deinde in Asiam
rediit, cum jam frater meus Flacco successisset3 ad,
quem adiit, causamque ita detulit3 recuperatores, vi
Flacci coactos et metu, falsum invitos judicavisse.
Frater meus, pro sua⁴ aequitate prudentiaque, decre-
vit, ut, si judicatum negaret, in duplum iret: si metu
coactos diceret, haberet eosdem recuperatores. Recu-
savit: et, quasi nihil esset actum, nihil judicatum, ab
Hermippo ibidem mancipia, quae ipse ei vendiderat,
petere coepit. M. Gratidius, legatus, ad quem est ad-
itum, actionem se daturum negavit ε re judicata stari
ostendit placere.

Iterum iste, cui nullus esset usquam consistendi
locus, Romam se retulit: persequitur Hermippus,

