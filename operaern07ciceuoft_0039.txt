PRO FLACCO. CAP. 25. 25

opponeret quos enim hostes haec familia contemsit,
nunquam eosdem testes pertimescet. Vobis autem est
confitendum, si consiliis principum vestrae civitates
reguntur; non multitudinis temeritate, sed optima-
tum consilio, bellum ab istis civitatibus cum populo
Romano esse susceptum ε sin ille tum motus est te-
meritate imperitorum excitatus 3 patimini, me delicta
vulgi a publica causa separare.

XXV. At enim istam pecuniam huic capere non
licuit. Utrum vultis patri Flacci licuisse, necne? Si
licuit, sicuti certe licuit, ad ejus honores collatam, ex
quibus ipse nihil capiebat, patris pecuniam recte abs-
tulit filius: si non licuit; tamen, illo mortuo, non
modo filius, sed quivis haeres, rectissime potuit auferre.
Ac tum quidem Tralliani, cum ipsi gravi foenore is-
tam pecuniam multos annos occupavissent, a Flacco
tamen omnia, quae voluerunt, impetraverunt: neque
tam fuerunt impudentes, ut id, quod Laelius dixit,
dicere auderent, hanc ab se pecuniam abstulisse Mi-
thridatem. Quis enim erat, qui non sciret, in ornan-n
dis studiosiorem Mithridatem, quam in spoliandis,
Trallianis fuisse Ρ

Quae quidem a me si, ut dicenda sunt, dicerentur,
gravius agerem, judices, quam adhuc egi: quantam
Asiaticis testibus fidem habere vos conveniret: re-
vocarem animos vestros ad Mithridatici belli memo-
riam, ad illam universorum civium Romanorum per
tot urbes, uno puncto temporis, miseram crudelem-
que caedem ς praetores nostros deditos, legatos in vin-
cula conjectos ; nominis prope Romani memoriam
cum vestigio imperii, non modo ex aedibus Graecorum,
verum etiam ex literis, esse deletam. Mithridatem
Deum, illum patrem, illum conservatorem Asiae, illum
Euium, Nysium, Bacchum, Liberum, nominabant.
Unum atque idem erat tempus, cum L. Flacco con-
suli portas tota Asia claudebat3 Cappadocem autem
illum non modo recipiebat suis urbibus, verum etiam
ultro vocabat. Liceat haec nobis, si oblivisci non

(Orat.) vol.. 111. n

