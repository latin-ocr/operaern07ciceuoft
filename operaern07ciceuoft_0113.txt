POST REDITUM 1. CAP. 7. 99

dothyro intromissis, voluptatibus. Cum vero etiam
literis studere incipit, et helluo immanis cum Grae-
culis philosophari, tum est Epicureus, non penitus
illi disciplinae (quaecumque est) deditus, sed captus
uno verbo voluptatis. Habet autem magistros, non
ex istis ineptis qui dies totos de officio ac de virtute
disserunt, qui ad laborem, ad industriam, ad peri-
cula pro patria subeunda, adhortantur3 sed eos qui
disputent, horam nullam vacuam voluptate esse de-
bere; in omni parte corporis semper oportere ali-
quod gaudium delectationemque versari. His utitur
quasi praefectis libidinum suarum ι 111 voluptates
omnes vestigant atque odorantur: hi sunt condito-
rae instructoresque convivii: iidem expendunt atque
aestimant voluptate83 sententiamque dicunt, et judi-
cant, quantum cuique libidini tribuendum esse videa-
tur. Horum ille artibus eruditus, ita contemsit hanc
pudentissimam civitatem, ut omnes suas libidines,
omnia flagitia, latere posse arbitraretur, si modo vul-
tum importunum in forum detulisset.

VII. Is me (quamquam me quidem n0n3 cogno-
ram enim, propter Pisonum affinitatem, q 13111 longe
hunc ab hoc genere cognatio materna Transalpini
sanguinis abstulisset) sed vos, populumque Roma-
num, non consilio neque eloquentia (quod m multis
saepe accidit), sed rugis supercilioque, decepit. L.
Piso, tune ausus es, isto oculo, non dicam isto ani-
mo, ista fronte, non vita, tanto supercilio, (non enim
possum dicere, tantis rebus gestis) cum A. Gabinio
consociare consilia pestis meae? Non te illius un-
guentorum odor, non vini anhelitus, non frons ca-
lamistri notata vestigiis, in eam cogitationem ad-
ducebat, ut, cum iuius re similis fuisses, frontis tibi
integumento ad occultanda tanta flagitia diutius uti
non liceret? Cum hoc tu coire ausus es, ut consula-
rem dignitatem, ut reipublicae statum, ut senatus
auctoritatem, ut civis optime meriti fortunas, provin-
ciarum foedere addiceres? Te consule, tuis edictis et

