362 PRO COELIO. CAP. 19.

met vobiscum recordamini: nolo enim cujusquam fortis
atque illustris viri ne minimum quidem erratum cum
maxima laude conjungere. Quod si facere vellem,
multi a me summi atque ornatissimi vinâ€˜ praedicaren-
tur3 quorum partim nimia libertas in adolescentia,
partim profusa luxuries, magnitudo aeris alieni, sum-

tus, libidines, nominarentur: quae, multis postea vir-
tutibus obtecta, adolescentiae, qui vellet, excusatione
defenderet.

XIX. At vero in M. Coelio (dicam enim jam con-
fidentius de studiis ejus honestis, quoniam audeo
quaedam, fretus vestra sapientia, libere confiteri) nulla
luxuries reperietur, nulli sumtus, nuHum aes alienum,
nulla conviviorum ac lustrorum libido: quod quidem
vitium ventris et gutturis non modo non minuit aetas
hominibus, sed etiam auget. Amores autem, et hae
deliciae (quae vocantur), quae firmiore animo praeditis
diutius molestae non solent esse (mature enim et cele-
riter deflorescunt), nunquam hunc occupatum impe-
ditumque tenuerunt.

Audistis, cum pro se diceret: audistis antea, cum
accusaret: (defendendi haee causa, non gloriandi, lo-
quor. .) genus orationis, facultatem, copiam sententia-
rum atque verborum, (quae vestra prudentia est) per-
spexistis. Atque 111 eo non solum ingenium elucere
ejus videbatis3 quod saepe, etiamsi industria non ali-
tur, valet tamen ipsum suis viribus: sed inerat (nisi
me propter benevolentiam forte fallebat) ratio, et bo-
nis artibus instituta, et cura et vigiliis elaborata.

Atque scitote, judices, eas cupiditateS, quae objici-
untur Coelio, atque haec studia, de quibus disputo,
non facile in eodem homine esse posse. Fieri enim
non potest, ut animus libidini deditus, amore, desi-
derio, cupiditate, saepe nimia copia, inopia etiam non-
nunquam impeditus, hoc, quidquid est, quod nos
facimus in dicendo, non modo agendo, verum etiam
cogitando, possit sustinere. An vos aliam causam esse
ullam putatis, cur, in tantis praemiis eloquentiae,

