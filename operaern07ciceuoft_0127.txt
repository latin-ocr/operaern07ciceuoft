POST REDITUM 11. CAP. 2. 113

ter: non tam id sentiebam, cum fruebar, quam tunc,
cum carebam: et posteaquam vos me illi, et mihi
eum, reddidistis. Res familiaris sua quemque delec-
tat: reliquae meae fortunae recuperatae plus mihi nunc
voluptatis afferunt, quam tunc incolumes afferebant.
Amicitiae, consuetudines, vicinitates, clientelae, ludi
denique et dies festi, quid haberent voluptatis, ca-
rendo magis intellexi, quam fruendo.

Jam vero honos, dignitas, locus, ordo, beneficia
vestra, quamquam mihi semper clarissima visa sunt ;
tamen ea, nunc renovata, illustriora videntur, quam
si obscurata non essent. Ipsa autem patria, (Dii im-
mortales 2) dici vix potest, quid caritatis, quid vo-
luptatis habeat. Quae species Italiae. ⁹ quae celebritas
oppidorum! quae forma regionum! qui agri! quae
fruges! quae pulchritudo Urbis! quae humanitas ci-
vium! quae reipublicae dignitas! quae vestra majes-
tas! Quibus ego omnibus antea rebus sic fruebar, ut
nemo magis. Sed, tamquam bona valetudo jucundior
est eis qui e gravi morbo recreati sunt, quam qui
nunquam aegro corpore fuerunt3 sic ea omnia, desi-
derata, magis, quam assidue percepta, delectant.

ΙΙ. Quorsum igitur haec disputo? quorsum. ⁹ ut
intelligere possitis, neminem unquam tanta eloquen-
tia fuisse, neque tarn divino atque incredibili genere
dicendi, qui vestrorum magnitudinem multitudinem-
que beneficiorum, quae in me, fratremque meum, et
liberos nostros, contulistis, non modo augere aut or·
nare oratione, sed enumerare aut consequi, possit.
A parentibus (id, quod necesse erat) parvus sum pro-
creatus: a vobis natus sum consularis. Illi mihi fra-
trem, incognitum, qualis futurus esset, dederunt:
vos, spectatum et incredibili pietate cognitum, red-
didistis. Rempublicam illis accepi temporibus eam,
quae paene amissa est: a vobis eam recuperavi, quam
aliquando omnes unius opera servatam judicaverunt.
Ι)11 immortales mihi liberos dederunt. vos reddidis-
tis. Multa praeterea 3 Diis immortalibus optata con-

L ‚5

