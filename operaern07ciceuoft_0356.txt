342 IN VATINIUM. CAP. 17.

Quod si ipse, qui te, suae dignitatis augendae causa,
periculo tuo, nullo suo delicto, ferri praecipitem est
facile passus, tamen te omni honore indignissimum
judicat; si te vicini, si affines, si tribules, ita oderunt,
ut repulsam tuam triumphum suum duxerint; si
nemo adspicit, quin ingemiscat ; nemo mentionem
facit, quin exsecretur; si vitant, fugiunt, audire de
te nolunt3 cum viderunt, tamquam auspicium ma-
lum, detestantur3 si cognati respuunt, tribules ex-
secrantur, vicini metuunt, ‘affines erubescunt, stru-
mae denique ab ore improbo demigrarunt, et aliis
jam se locis collocarunt3 si es odium publicum po-
puli, senatus, universorum hominum rusticanorum ;
quid est, quamobrem praeturam potius exoptes,
quam mortem? praesertim cum popularem te velis
esse, neque ulla in re populo gratius facere possis.

Sed, ut aliquando audiamus, quam copiose mihi
ad rogata respondeas, concludam jam interrogationem
meamg teque in extremo pauca de ipsa causa rogabo.

XVII. Quaero, quae tanta in te vanitas, tanta levitas,
fu erit, ut in hoc judicio T. Annium iisdem verbis lau-
dares, quibus eum laudare et boni viri et boni cives con-
sueverunt, cum in eumdem nuper, ab eadem ina te-
terrima Furia productus ad. populum, cupidissime fal-
sum testimonium dixeris? An erit haec optio et po-
testas tua, ut, cum Clodianas operas et facinorosorum
hominum et perditorum manum videris, Milonem
dicas (id, quod in concione dixisti) gladiatoribus et
bestiariis obsedisse rempublicam ; cum autern ad ta-
les viros veneris, non audeas civem singulari virtute,
fide, constantia, vituperare? Sed, cum T. vAnnium
tantopere laudes, et clarissimo viro nonnullam lauda..
tione tua labeculam adspergas, (in illorum enim nu-
mero mavult T. Annius esse, qui a te vituperantur)
verumtamen quaero, cum, in re publica administran-
da, Τ. Annio cum P. Sextio consiliorum omnium
societas fuerit, (id, quod, non solum bonorum, verum
etiam improborum, judicio declaratum est: est enim

