PRO FLACCO. ΟΜ». 11. ll

de omni accusationis iniquitate: primum de com-
muni genere testium. Dicet enim natio minime in·
testimoniis dicendis religiosa. Propius accedo : nego
esse ista testimonia, quae tu ipse psephismata ap-
pellas ; sed et fremitum egentium, et motum quem-
dam temerarium Graeculae concionis. Intrabo etiam
magis: qui gessit, non adest: qui numerasse dici-
tur, non est deductus: privatae literae nullae profe-
runtur; publicae retentae sunt in accusatorum potes-
tate: summa est in testibus: hi vivunt cum inimi-
cis: adsunt cum adversariis: habitant cum accusa-
toribus. Utrum hic tandem disceptationem et cogni-
tionem veritatis, an innocentiae labem aliquam ac
ruinam, fore putatis? Multa enim sunt ejusmodi,
judices, ut, etiam si in homine ipso, de quo agitur,
negligenda sint, tamen in conditione atque in exem-
plo pertimescenda videantur.

XI. Si quem, infimo loco natum, nullo splendore
vitae, nulla commendatione famae, defenderem3 ta-
men civem a civibus, communis humanitatis jure ac
misericordia, deprecarer 3 ne ignotis testibus, ne inci-
tatis, ne accusatoris consessoribus, convivis, contu-
bernalibus3 ne hominibus, levitate Graecis, crude-
litate barbaris, civem ac supplicem vestrum dedere-
tis; ne periculosam imitationem exempli reliquis in
posterum proderetis. Sed, cum L. Flacci res agatur,
cujus ex familia qui primus consul faetus est, primus
in hac civitate consul fuit; cujus virtute regibus ex-
terminatis, libertas in republica constituta est; quae
usque ad hoc tempus honoribus, imperiis, rerum
gestarum gloria, continuata permansit3 cumque ab
hac perenni contestataque virtute majorum, non modo
non degenerarit L. Flaccus, sed (id, quod maxime
florere in generis sui gloria viderat) laudem patriae
in libertatem vindicandae praetor adamarit, in hoc
ego reo ne quod perniciosum exemplum prodatur,
pertimescam, in quo, etiam si quid errasset, omnes
boni connivendum esse arbitrarentur ? Quod qul·

