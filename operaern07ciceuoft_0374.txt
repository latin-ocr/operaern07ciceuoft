360 PRO COELIO. CM». 17.

......

garet3 quae haberet palam decretum semper aliquem· ‚
cujus in hortos, domum, Baias, jure suo libidines
omnium commearentg quae etiam aleret adolescen-
teS, et parcimoniam patrum suis sumtibus sustenta-
ret3 si vidua libere, proterva petulanter, dives effuse,
libidinosa meretricio more viveret; adulterum ego
putarem, si quis hanc paulo liberius salutasset?

XVII. Dicet aliquis, a< Haec igitur est tua disci-
plina? sic tu instituis adolescentes Ρ ob hanc causam
tibi hunc,puerum,parens commendavit et tradidit, ut
in amore et voluptatibus adolescentiam suam colloca-
ret· , et hanc tu vitam atque haec studia defenderes.' ν
Ego, si qui, judices, hoc robore animi, atque hac 1n·
dole virtutis ac continentiae fuit, ut respueret omnes
voluptates, omnemque vitae suae cursum in labore
corporis atque in animi contentione conficeret 3 quem
non quies, non remissio, non aequalium studia, non
ludi, non convivia delectarent3 nihil in vita expe-
tendum putaret, nisi quod esset cum laude et cum
dignitate conjunctum; hunc, mea sententia, divinis
quibusdam bonis instructum atque ornatum puto.
Ex hoc genere illos fuisse arbitror, Camillos, Fabri-
cios, Cuzios, omnesque ecs, qui hae c ex min imis tanta
fecerunt.

Verum haec genera virtutum non solum in moribus
nostris, sed vix jam in libris, reperiuntur. Chartae
quoque, quae illam pristinam severitatem continebant,
obsoleverunt3 neque solum apud nos, qui hanc sec-
tam rationemque vitae, re magis quam verbis, secuti
sumus, sed etiam apud Graecos, doctissimos homines;
quibus, cum facere non possent, loqui tamen et scri-
bere honeste et magnifice licebat. Alia quaedam, mu-
tatis Graeciae temporibus, praecepta exstiterunt.

Itaque alii, voluptatis causa omnia sapientes facere,
dixerunt3 neque ab hac orationis turpitudine eru-
diti homines refugerunt: alii cum voluptate dignita-
tem conjungendam putaverunt3 ut res maxime inter

