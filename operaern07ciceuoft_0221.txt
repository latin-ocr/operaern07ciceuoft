DE HARUSP. RESPONS. CAP. 21. 207

adventu suo, cum propinquis suis decidit, ne reos
facerem a Catilina pecuniam accepit, ut turpissime
praevaricaretur. Inde cum Murena se in Galliam
contulit3 in qua provincia mortuorum testamenta
conscripsit, pupillos necavit, nefarias cum multis
scelerum pactiones societatesque conflavit. Unde ut
rediit, quaestum illum maxime fecundum uberem-
que, campestrem, totum ad se ita redegit, ut homo
popularis fraudaret improbissime populum, idemque
vir clemens divisores omnium tribuum domi ipse
suae crudelissima morte mactaret.

Exorta est illa, reipublicae, sacris, religionibus,
auctoritati vestrae, judiciis publicis, funesta, quae-
stura; in qu‘a idem iste Deos hominesque, pudorem,
pudicitiam, senatus auctoritatem, jus, fas, leges, ju·-
dicia, violavit. Atque hic ei gradus (o misera tem„
pora, stultasque nostras discordias ἔ) Ρ. Clodio gra-
dus ad rempublicam, hic primus est aditus ad popu-
larem jactationem atque adscensus. Nam Ti. Graccho
invidia Numantini foederis, (cui feriendo, quaestor
C. Mancini consulis cum esset, interfuerat) et in eo
foedere improbando senatus severitas, dolori et timori
fuit: istaque res illum, fortem et clarum virum, a
gravitate patrum desciscere coegit. C. autem Grac-
chum mors fraterna, pietas, dolor, magnitudo animi,
ad expetendas domestici sanguinis poenas excitavit.
Saturninum, quod in annonae caritate quaestorem a
sua frumentaria procuratione senatus amovit, eique
rei Μ. Scaurum praefecit, scimus, dolore factum esse
popularem. Sulpicium, ab optima causa profectum,
Gaioque J ulio, consulatum contra leges petenti, re-
sistentem, longius, quam voluit, popularis aura pro-
vexit.

XXI. Fuit in his omnibus causa, etsi non justa
(nulla enim potest cuiquam male de republica me-
rendi justa esse causa), gravis tamen, et cum aliquo
animi, et virili, dolore conjuncta. P. Clodius a cro-
cota, a mitra, a muliebribus soleis, purpureisque

