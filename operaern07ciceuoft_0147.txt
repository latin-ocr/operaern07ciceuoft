PRO DOMO SUA. CAP. 7. 133

numine suo reditum meum dicerent comprobasse.
Nonnulli autem illam rem ad illam rationem conjec-
turamque revocabant, qui, quod in meo reditu spes
otii et concordiae sita videbatur, in discessu autem
quotidianus seditionis timor, jam paene belli depulso
metu, commutatam annonam dicebant. quae quia
rursus in meo reditu facta erat durior, a me, cujus
adventu fore vilitatem boni viri dictitarant, annona
flagitabatur.

VII. Ego denique non solum ab operis tuis, im-
pulsu tuo, nominabar; sed etiam (depulsis ac dis-
sipatis tuis copiis) a populo Romano universo, qui
turn in Capitolium convenerat, cum illo die minus
valerem, nominatim in senatum vocabar. Veni ex-
spectatus. Multis sententiis jam dictis, rogatus sum
sententiam. Dixi reipublicae saluberrimam, mihi
neeessariam. Petebatur a me frumenti copia, anno-
nae vilitas; quasi possem aliquid in ea re gerenda:
non habebatur. F lagitabar bonorum expostulatione z
improborum convicia sustinere non poteram. Dele-
gavi amico locupletiori, non quo illi, ita de me me-
rito, onus illud imponerem (succubuissem enim
potius ipse); sed quia videbam, (id, quod omnes)
quod nos de Cn. Pompeio polliceremur, id illum
fide, consilio, virtute, auctoritate, felicitate denique
sua, facillime perfecturum.

Itaque, sive hunc Dii immortales fructum mei
reditus populo Romano tribuunt, ut, quemadmo-
dum discessu meo frugum inopia, fames, vastitas,
caedes, incendia, rapinae, scelerum impunitas, fuga,
formido, discordia fuisset3 sic, reditu meo, ubertas
agrorum, frugum copia, spes otii, tranquillitas ani-
morum, judicia, leges, concordia populi, senatus
auctoritas, mecum simul reducta videantur. sive
egomet aliquid adventu meo, oonsilio, auctoritate,
diligentia, pro tanto beneficio populi Romani prae-
stare debui, praesto, promitto, spondeo: nihil dico
amplius: hoc, quod satis est huic tempori, dico,

(Orat.) v οι. 111. N

