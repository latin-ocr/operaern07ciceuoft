30 PRO FLACCO. CAP. 30.'

quo in loco etiam Agamemnon cum exercitu errasset,
nisi ducem Telephum invenisset. Sed concedo id quo-
que: placuit oppidum: regio delectavit: emisses.

XXX. Amyntas est genere, honore, existimatione,
pecunia, princeps illius civitatis. Cujus socrum, mu-
lierem imbecilli consilii, satis locupletem, pellexit
Decianus ad sese: et, cum illa, quid ageretur, ne-
sciret, in possessione praediorum ejus familiam suam
collocavit: uxorem abduxit ab Amynta praegnantem,
quae peperit apud Decianum filiam ; hodieque apud
Decianum est uxor Amyntae, et filia.

Numquid harum rerum a me fingitur, Deciane?
Sciunt haec omnes nobiles, sciunt boni viri, sciunt
denique nostri homines, sciunt mediocres negotiato-
res. Exsurge, Amynta: repete a Deciano, non pe-
cuniam, non praedia: socrum denique sibi habeat:
restituat uxorem: reddat misero patri filiam. Nam
membra, quae debilitavit lapidibus, fustibus, ferro,
manus, quas contudit, digitos, quos confregit, ner-
vos, quos concidit, restituere non potest. Filiam, fili-
am, inquam, aerumnoso patri, Deciane, redde.

Haec Flacco non probasse te miraris? Cui, quaeso,
tandem probasti? Emtiones falsas, praediorum pro-
scriptiones cum mulierculis, aperta circumscriptione,
fecisti. Tutor his rebus, Graecorum legibus, adscri-
bendus fuit: Polemocratem scripsisti, mercenarium
et administrum consiliorum tuorum. Adductus est in
judicium Polemocrates de dolo malo et de fraude a
Dione, hujus ipsius tutelae nomine. Qui concursus
ex oppidis finitimis undique ! qui dolor animorum!
quae querela Ξ Condemnatus est Polemocrates senten-
tiis omnibus ε irritae venditiones; irritae proscripti-
ones· Num restituis ’ἓ defers ad Pergamenos, ut illi.
reciperent in suas literas publicas praeclaras proscrip-
tiones et emtiones tuas. Repudiant3 rejiciunt. At
qui homines? Pergameni, laudatores tui. Ita enim
mihi gloriari visus es laudatione Pergamenorum,

