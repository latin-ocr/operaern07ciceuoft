130 PRO DOMO SUA. CAP. 5.

quemque arbitratu timere oportere. Cur ego non
timuerim, quaeris. ⁹ quia te illinc abiisse constabat.
Cur, cum viri boni nonnulli putarint tuto se in se-
natu esse non posse, ego non idem senserim? Cur,
cum ego me existimassem tuto omnino in civitate
esse non posse, illuc irem? an aliis licet, et recte
licet, in meo metu sibi nihil timere; mihi uni ne-
cesse erit et meam et aliorum vicem pertimescere?

An, quia non condemnavi sententia mea duo con-
sules, sum reprehendendus? Eos igitur ego potissi-
mum damnare debui, quorum lege perfectum est,
ne ego indemnatus, atque optime de republica me-
ritus, damnatorum poenam sustinerem? Quorum
etiam delicta, propter eorum egregiam in me con-
servando voluntatem, non modo me, sed. omnes bo-
nos, ferre oporteret, · eorum optimum consilium ego
potissimum, per eos in meam pristinam dignitatem
restitutus, consilio repudiarem meo. '³ At quam sen-
tentiam dixi? Primum eam, quam populi sermo in
animis nostris jam ante defixerat· deinde eam, quae
erat superioribus diebus agitata in senatu· deinde
eam, quam senatus frequens, tum, cum mihi est
assensus, secutus est3 ut neque allata sit a me res
inopinata ac reeens, nec, si quod 111 sententia vitium
est, magis sit ejus qui dixerit, quam omnium qui
probarint. At enim liberum senatus judicium, prop-
ter metum, non fuit Si timuisse eos facis, qui dis-
cesserunt3 concede, non timuisse eos, qui remanse-
runt. Sin autem, sine iis qui tum abfuerunt, nihil
decerni libere potuit; cum omnes adessent, eoeptum
est referri de inducendo senatus-consulto. Ab uni-
verso senatu reclamatum est.

V. Sed quaero, in ipsa sententia, quoniam prin-
ceps ego sum ejus atque auctor, quid reprehendatur.
Utrum causa capiendi novi consilii non fuit? an
meae pai tes in ea causa non praecipuae fuerunt? an
alio potius confugiendum fuit? quae res, quae causa,
major esse, quam fames, potuit? quam seditio?

