PRO DOMO SUA. CAP. 28. 155

vam esse vellent, ad me unum defendendum veni-
rent; ostenditque, nec stare potuisse rempublicam,
si ego non fuissem, nec futuram esse ullam, si non
rediissem. Proximus est huic dignitati ordo equester.
omnes omnium [publicorum] societates de meo con-
sulam, ac de meis rebus gestis, amplissima atquc
ornatissima decreta fecerunt. Scribae, qui nobiscum
in rationibus monimentisque publicis versantur, non
obscurum de meis in rempublicam beneficiis suum
judicium decretumque esse voluerunt. Nullum est in
hac urbe collegium, 1111111 pagani aut montani, (quo-
niam plebei quoque urbanae majores nostri conv enti-
cula, et quasi consilia quaedam, esse voluerunt) qui
non amplissime, non modo de salute me 1, sed etiam
de dignitate, decreverint.

Nam quid ego illa divina atque immortalia muni-
cipiorum et coloniarum, et totius Italiae, decreta com-
memorem, quibus, tamquam gradibus, mihi videor
in coelum adscendisse, non solum in patriam revertis-
se ? Ille vero dies quis fuit, cum te, P. Lentule, le-
gem de me ferentem, populus Romanus vidit3 sen-
sitque, quantus et quanta dignitate esses! Constat
enim, nullis unquam comitiis, Campum Martium
tanta celebritate, tanto splendore, omnis generis ho-
minum, aetatum, ordinum, floruisse. Omitto civita-
tum, nationum, provinciarum, regum, orbis denique
terrarum, de meis in omnes mortales meritis unum
judicium, unumque consensum : adventus meus at-
que introitus in Urbem qui fuit. ⁹ Utrum me patria
sic accepit, ut lucem salutemque redditam sibi ac re-
stitutam accipere debuit, an ut crudelem tyrannum?
quod νοε, Catilinae gregales, de me dicere solebatis.
Itaque ille unus dies, quo die me populus Romanus
a porta in Capitolium, atque inde domum, sua cele-
britate laetitiaque comitatum honestavit, tantae mihi
jucunditati fuit, ut tua mihi conscelerata illa vis, non
modo non propulsanda, sed etiam emenda, fuisse

