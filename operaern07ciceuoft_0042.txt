28 PRO FLACCO. CAP. 28.

nimirum est illud, quod non longe a gradibus Aure.
liis haec causa dicitur: ob hoc crimen, hic locus abs
te, Laeli, atque illa turba quaesita est. Scis, quanta.
sit manus, quanta concordia, quantum valeat in con-
cionibus. Submissa voce agam, tantum ut judices
audiant: neque enim desunt, qui istos in me, atque
in optimum quemque, incitent: quos eg0, quo id
facilius saciant, non adjuvabo. Cum aurum, Judae-
orum nomine, quotannis ex Italia, et ex omnibus
provinciis, Hierosolyma exportari soleret, Flaccus
sanxit edicto, ne ex Asia exportari liceret. Quis est,
judices, qui hoc non vere laudare possit? Exportari
aurum non oportere, cum saepe antea senatus, tum,
me consule, gravissime judicavit. Huic autem bar-
barae superstitioni resistere, severitatis3 multitudinem
Judaeorum, flagrantem nonnunquam in concionibus,
pro re publica contemnere, gravitatis summae fuit.

At Cn. Pompeius, captis Hierosolymis, victor ex
ino fano nihil attigit. ln primis hoc, ut multa alia,
sapienter, quod, in tam suspiciosa ac maledica civi-
tate, locum sermoni obtrectatorum non reliquit. Non
enim credo, religionem, et J udaeorum et hostium, im-
pedimento praestantissimo imperatori, sed pudorem,
fuisse. Ubi ergo crimen est? quoniam quidem fur-
tum nusquam reprehendis, edictum probas, judica-
tum fateris, quaesitum et prolatum palam, non negas 3
actum esse per viros primarios, res ipsa declarat.
Apameae manifesto comprehensum, ante pedes prae-
toris in foro expensum est auri pondo centum paulo
minus per Sex. Caesium, equitem Romanum, castis-
simum hominem atque integerrimum: Laodiceae vi-
ginti pondo paulo amplius per hunc ipsum L. Pedu-
caeum, judicem nostrum ς Adramyttii per Cn. Domi-
tium, legatum. Pergami non multum.

Auri ratio constat ε aurum in aerario est: furtum
non reprehenditur : invidia quaeritur: a judicibus ora-
tio avertitur: vox in coronam turbamque effunditur.
Sua cuique civitati religio, Laeli, est3 nostra nobis.

