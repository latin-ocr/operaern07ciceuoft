PRO F LACCO. cn». 28. 27

aemulari. Hisce utitur laudatoribus Flaccus, his in-
nocentiae testibus, ut Graecorum cupiditati, Graecorum
auxilio, resistamus.

XXVII. Quamquam quis ignorat, qui modo un-
quam mediocriter res istas scire curavit, quin tria
Graecorum genera sint vere. 9 quorum uni sunt Athe-
nienses, quae gens Ionum habebatur. AEoles alteri,
Dores tertii, nominabantur. Atque haec cuncta Grae-
cia, quae fama, quae gloria, quae doctrina, quae pluri«
mis artibus, quae etiam imperio et bellica laude flo-
ruit, parvum quemdam locum (ut scitis) Europae te-
net, semperque tenuit. Asiae maritimam oram, bello
superatam, cinxit urbibus, non ut munitam coloniis
illam augeret, sed ut obsessam teneret. Quamobrem,
quaeso a vobis, Asiatici testes, ut, cum vere recordari
voletis, quantum auctoritatis in judicium afferatis, vos-
met ipsi describatis Asiam 3 nec, quid alienigenae de
vobis loqui soleant, sed quid vosmet ipsi de genere
vestro statuatis, memineritis. Namque, ut opinor,
Asia vestra constat ex Phrygia, Mysia, Caria, Lydia.
Utrum igitur nostrum est, an vestrum, hoc prover-
bium, Phrygem plagis fieri solere meliorem. 9 Quid
de tota Caria, 9 nonne hoc vestra voce vulgatum est,
si quid cum periculo experiri velis,‘ m Care id potis-
simum esse faciendum. 9 Quid porro in Graeco ser·
. mone tam tritum atque celebratum est, quam, si quis
despicatui ducitur, ut Mysorum ultimus esse dicatur Ρ
Nam quid ego dicam de Lydia. 9 quis unquam Grae-
cus comoediam scripsit, in qua servus primarum par-
tium non Lydus esset. 9 Quamobrem, quae vobis fit
injuria, si statuimus, vestro nobis judicio standum
esse de vobis? Equidem mihi jam satis superque
dixisse videor de Asiatico genere testium. sed tamen
vestrum est, judices, omnia, quae dici possunt in ho-
minum levitatem, inconstantiam,- cupiditatem, etiamsi
a me minus dicuntur, vestris animis et cogitatione
comprehendere.

· XXVIII. Sequitur auri ina invidia J udaiei. Hoc

