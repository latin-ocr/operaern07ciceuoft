304 PRO SEXTIO. CAP. 47.

efficiunt, summi viri, et conservatores civitatis, putan-
tur. Neque enim rerum gerendarum dignitate homi-
nes efferri ita convenit, ut otio non prospiciant3 ne-
que ullum amplexari otium, quod abhorreat a dig-

nitate.

XLVI. Hujus autem otiosae dignitatis haec funda-
menta sunt, haec membra, quae tuenda principibus,
et vel capitis periculo defendenda, sunt: religiones,
auspicia, potestates, magistratuum, senatus auctoritas,
leges, mos majorum, judicia, jurisdictio, fides, pro-
vinciae, 50011, imperii laus, res militaris, aerarium.
Harum rerum tot atque tantarum esse defensorem et
patronum, magni animi est, magni ingemi, magnae-
que constantiae. Etenim, in tanto civium numero,
magna multitudo est eorum qui, aut propter metum
poenae, peccatorum suorum conscii, novos motus con-
101 Sionesque reipublicae quaerant· , aut qui, propter
insitum quemdam animi furorem, discordiis civium
ac seditione pascantur; aut qui, propter implicatio-
nem rei familiaris, communi incendio malint, quam
su0, deflagrare. Qui cum auctores sunt et duces suo-
rum studiorum vitiorumque nacti, in republica fluc-
tus excitantur; ut vigilandum sit iis qui sibi guber-
nacula patriae depoposcerunt3 enitendumque omni
scientia ac diligentia, ut, conservatis his, quae ego
paulo ante fundamenta ac membra esse dixi, tenere
cursum possint, et capere otii illum portum et digni-
tatis. Hanc ego viam, judices, si aut asperam, aut
arduam, aut plenam esse periculorum aut insidiarum
negem, mentiar; praesertim cum id non modo intel-
lexerim semper, sed etiam praeter caeteros senserim.

XLVII. Majoribus praesidiis et copiis oppugnatur
respublica, quam defenditur, propterea quod audaces
homines et perditi nutu impelluntur· ‚ et ipsi etiam
sponte sua contra rempublicam incitantur. boni (ne-
scio quomodo) tardiores sunt3 et, principiis rerum
neglectis, ad extremum ipsa denique necessitate exci-
tantur ; ita ut nonnunquam), cunctatione ac tarditate,

