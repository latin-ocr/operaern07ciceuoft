222 PRO PLANCIO. CM». 5.

blica videatur deberi. Sin autem mavis aese judi-
cium, non tibi id rescindendum est, sed ferendum.

Male judicavit populus· at judicavit. Non debuit·
at potuit. Non ferox at multi clarissimi et sapientis-
simi cives tulerunt. Est enim haec conditio liberorum
populorum, praecipueque hujus principis populi, et
omnium gentium domini ac victoris, posse suffragiis
vel dare vel detrahere, quod velit, cuique: nostrum
est autem, qui in hae tempestate populi jactamur ac
fluctibus, ferre modice populi voluntates, allicere ali-
enas, letinere partas, placare turbatas; honores si
magni non putemus, non servire populo, · sin eos ex-
petamus, non defatigari supplicando.

V. Venio nunc ad lpsius populi partes, ut illius
contra te oratione potius, quam 11103, disputem. Qui
si tecum congrediatur, et si una voce loqui possit, haec
dicat: Ego tibi, Laterensis, Plancium non antepo-
sui: sed, cum essetis aeque boni viri, meum benefi-
cium potius ad eum detuli qui a me contenderat,
quam ad eum qui mihi non nimis submisse supplica-
rat. Respondebis, credo, te, splendore et vetustate
familiae fretum, non valde ambiendum putasse. At
vero te 1110 3(1 sua instituta, suorumque majorum
exempla, revocabit: semper se dicet rogari voluisse,
semper sibi supplicari: M. Seium, qui ne equestrem
quidem splendorem incolumem a calamitate judicii
retinere potuisset, homini nobilissimo, innocentissi-
mo, eloquentissimo, M. Pisoni, praetulisse: praepo-
suisse se Q. Catulo, summa in familia nato, sapien..
tissimo et sanctissimo viro, non (1100 C. Seranum, non
stultissimum hominem, (fuit enim et animi satis
magni, et consilii) sed Cn. Manlium, non solum igno-
bilem, verum sine virtute, sine ingenie, vita etiam
contemta ac sordida.

Desiderarunt te, inquit, oculi mei, cum tu esses
Cyrenis. Me enim, quam socios, tua frui virtute
malebam: et, quo plus intererat, eo plus aberas a
me. Certe non videbam. Deinde sitientem me virtu-

