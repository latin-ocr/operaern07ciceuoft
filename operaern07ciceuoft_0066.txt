52 PRO SULLA. CM». 8.

salus huic urbi imperioque missa est. Sed scire ex
te pervelim, quamobrem, qui ex municipiis veniant,
peregrini tibi esse videantur3 nemo enim istuc M.
illi Catoni seni, cum plurimos haberet inimicos, ne-'
mo T. Coruncanio, nemo Curio, nemo huic ipsi nos-‘
tro C. Mario, cum ei multi inviderent, objecit un-
quam. Equidem vehementer laetor, eum esse me, in'
quem tu, cum cuperes, nullam contumeliam jacere
potueris, quae non ad maximam partem civium con-
veniret.

VIII. Sed tamen te a me, pro magnis causis nos-
trae necessitudinis, monendum esse etiam atque etiam
puto. Non possunt omnes esse patricii: si verum
quaeris, ne curant quidem ς nec se aequales tui, prop-
ter istam causam, abs te anteiri putant. Ac, si tibi
nos peregrini videmur, quorum jam et nomen et ho-
nos inveteravit et huic urbi et hominum famae ac
sermonibus; quam tibi illos competitores tuos pere-
grinos videri necesse erit, qui jam, ex tota Italia de-
lecti, tecum de honore et de omni dignitate conten-
dunt! quorum cave tu quemquam peregrinum ap-
pelles, ne peregrinorum suffragiis obruare. Qui, si
attulerint nervos et industriam, mihi crede, excutient
tibi istam verborum jactationem, et te ex somno saepe
excitabunt3 nec patientur, se abs te, nisi virtute
vincentur, honore superari. Ac si, judices, caeteris
patriciis me et vos peregrinos videri oporteret, a Tor-
quato tamen hoc vitium sileretur. Est enim ipse a
materno genere municipalis, honestissimi ac nobilis-
simi generis, sed tamen Asculani. Aut igitur doceat,
Picentes solos non esse peregrinos, aut gaudeat suo
generi me meum ante non ponere. Quare neque me
peregrinum posthac dixeris, ne gravius refutere ; ne-
que regem, ne derideare: nisi forte regium tibi vide-
tur, ita vivere, ut non modo homini nemini, sed ne
cupiditati quidem ulli, servias3 contemnere omnes
libidines ; non auri, non argenti, non caeterarum re-
rum indigere: in senatu sentire libere .·, populi utili-

