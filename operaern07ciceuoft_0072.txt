58 PRO SULLA. CAP- Η

arbitror, num purgetur aliquis; sed num arguatur.
Etenim, cum negat se scire Cassius, utrum sublevat
Sullam, an satis probat se nescire? Sublevat apud
Gallos. Quid ita? ne indicent ? Quid? si periculum
esse putasset, ne illi unquam indicarent3 de seipso
confessus esset? Nescivit. Credo, judices, celatum
esse Cassium de Sulla uno: nam de caeteris certe
sciebat ς et ea domi ejus pleraque conflata esse con-
stabat. Qui negare noluit esse in eo numero Sullam,
quo plus spei Gallis daret, dicere autem falsum non
ausus est, nescire dixit. Atqui hoc perspicuum est,
cum is, qui de omnibus scierit, de Sulla se scire
negarim eamdem vim esse negationis hujus, quam
si, extra conjurationem hunc esse, se scire dixisset.
Nam, cujus scientiam de omnibus constat fuisse,
ejus ignoratio de aliquo, purgatio debet videri. Sed
jam non quaero, purgetne Cassius Sullam: illud
mihi tantum satis est, contra Sullam nihil esse in
indicio.

XIV. Exclusus hac criminatione, Torquatus rur-
sus in me irruit; me accusat: ait, me aliter, ac dic-
tum est, m tabulas publicas retulisse. O Dii immor-
tales! (x obis enim tribuam, quae vestra sunt3 nec
vero possum meo tantum ingenio dare, ut tot res,
tantas, tam varias, tam repentinas, in illa turbulen-
tissima tempestate reip 1blicae, mea sponte dispexe-
rim) vos profecto animum meum tum conservandae
patriae cupiditate incendistis: vos me, ab omnibus
caeteris cogitationibus, ad unam salutem reipublicae
convertistis: vos denique, in tantis tenebris erroris
et inscientiae, clarissimum lumen praetulistis menti
meae.

Vidi ego hoc, judices, nisi, recenti memoria sena-
tus, auctoritatem hujus indicii monimentis publicis
testatus essem, fore, ut aliquando, non Torquatus,
neque Torquati quispiam similis, (nam id me mul-
tum fefellit) sed ut aliquis, patrimonio naufragus,
inimicus otii, bonorum hostis, aliter indicata haee

