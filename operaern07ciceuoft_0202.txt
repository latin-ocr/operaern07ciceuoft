DE HARUSPICUM RESPONSIS.

I. HESTERNO die, patres conscripti, cum me et
vestra dignitas, et frequentia equitum Romanorum,
quibus senatus dabatur, magnopere commosset, pu-
tavi mihi reprimendam esse P. Clodii impudicam im-
pudentiam, cum is publicanorum causam stultissimis
interrogationibus impediret, et P. Tullioni Syro na-
varet operam, atque ei sese, cui totus venierat, etiam
vobis inspectantibus, venditaret. Itaque hominem fu-
rentem exsultantemque continui, simul ac periculum
judicii intendi: duobus inceptis verbis, omnem impe-
tum gladiatoris ferociamque compressi.

Attamen ignarus ille, qui consules essent, exsan-
guis atque aestuans, se ex curi-3„ repente proripuit,
cum quibusdam fractis jam atque inanibus minis, et
cum illius Pisoniani temporis Gabinianique terrori-
bus. Quem cum egredientem insequi coepissem, cepi
equidem fructum maximum, et ex consurrectione
omnium vestrum, et ex comitatu publicanorum. Sed
vecors repente, sine suo vultu, sine colore, sine voce,
constitit: deinde respexit; et simul ac Cn. Lentu-
lum consulem adspexit, concidit in curiae paene li-
mine, recordatione (credo) Gabinii sui, desiderioque
Pisonis. Cujus ego de effrenato et praecipiti furore
quid dicam? haud potest gravioribus a me verbis
vulnerari, quam est statim, in facto ipso, a gravissi-
mo viro, P. Servilio, confectus ac trucidatus. Cujus
si etiam vim et gravitatem illam singularem, ac paene
divinam, assequi possem3 tamen non dubito, quin
ea tela, quae conjecerit inimicus, quam ea, quae col·

