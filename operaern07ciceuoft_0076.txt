62 PRO SULLA. CAP. 18.

inviolata vestra amicitia, integro officio, veteri ex·
emplo‚ atque instituto optimi cujusque, faciebant.

XVIII. Ego vero quibus ornamentis adversor
tuis? aut cui dignitati vestrae repugno? Quid est,
quod jam ab hoc expetas ? Honor ad patrem, insig-
nia honoris ad te delata sunt. Tu, ornatus exuviis
hujus, venis ad eum lacerandum, quem interemisti:
ego jacentem et spoliatum defendo et protego. Atque
hic tu et reprehendis me, quia defendam, et iras-
ceris: ego autem non modo tibi non irascor, sed ne
reprehendo quidem factum tuum. Te enim existi—
mo tibi statuisse, quid faciendum putares, et satis
idoneum officii judicem posuisse.

At accusat C. Cornelii filius, idemque valere de-
bet, ac si pater indicaret. O patrem Cornelium sa-
pientem! qui, quod praemii solet esse in indicio,
reliquerit; quod turpitudinis in confessione, id per
accusationem filii susceperit. Sed quid est tandem,
quod indicat per istum puerum Cornelius? Si est
causa mihi ignota, cum Hortensio communicata3
respondeat Hortensius. Sin tu ais illum comitatum
Autronii et Catilinae, cum in Campo, consularibus
comitiis quae a me habita sunt, caedem facere volue-
runt 3 Autronium tum in Campo vidimus: et, quod
dixi vidisse ‘⁶ nos,'’ ego vidi : vos enim tum, judices,
nihil laborabatis, neque suspicabamini. Ego, tectus
praesidio firmo amicorum, Catilinae tum et Autronii
copias et conatum repressi.

Num quis est igitur, qui tum dicat in Campum
adspirasse Sullam? Atqui, si tum se cum Catilina
societate sceleris conjunxerat, cur ab eo discedebat?
cur cum Autronio non erat? cur, in pari causa, non
paria signa reperiuntur criminis ,⁹ Sed, quoniam
Cornelius ipse etiam nunc de indicando dubitat, ut
dicitis, informat [ad hoc] adumbratum indicium
[filimn ς] quid tandem de illa nocte dicit, cum inter
falcarios ad M. Laecam, nocte ea, quae consecuta est
posterum diem Nonarum Novemb. me consule, Ca-

