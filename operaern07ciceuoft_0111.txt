POST REDITUM 1'. CAP. 5. 97

reposcebat. qui me duo sceleratissimi post homi-
num memoriam, non consules, sed latrones, non
modo deseruerunt, in causa praesertim publica et
consulari, sed prodiderunt, oppugnarunt, omni auxi-
lio, non solum suo, sed etiam vestro, caeterorumque
ordinum, spoliatum esse voluerunt: quorum alter
tamen neque me neque quemquam fefellit.

V. Quis enim ullam ullius boni spem haberet' 111
eo, cujus primum tempus aetatis palam fuisset ad
omnium libidines divulgatum Ρ qui ne a sanctissima
quidem parte corporis potuisset hominum impuram
intemperantiam propulsare· qui, cum suam rem
non minus strenue, quam postea publicam, confe-
cisset3 egestatem et luxuriam domestico lenocinio
sustentavit: qui, nisi in aram tribunatus confugis-
set, neque vim praetoris, nec multitudinem credito-
rum, ncc bonorum proscriptionem, effugere potuisset.
Quo in magistratu nisi rogationem de piratico bello
tulisset3 profectO, egestate et improbitate coactus,
piraticam ipse fecisset3 ac minore quidem cum rei-
publicae detrimento, quam quod intra moenia nefa-
rius hostis praedoque versatus est: quo inspectante
ac sedente, legem tribunus plebis tulit, ne auspiciis
obtemperaretur3 ne obnuntiare concilio aut comitiis,
ne legi intercedere, liceret ι ut lex AElia et Fufia ne
valerent; quae nostri majores certissima subsidia
reipublicae contra tribunicios furores esse voluerunt.
Idemque postea, cum innumerabilis multitudo bono-
rum de Capitolio supplex ad eum sordidata venisset,
cumque adolescentes nobilissimi, cunctique equites
Romani, se ad lenonis impurissimi pedes abjecis-
sent3 quo vultu cincinnatus ganeo non solum civium
lacrymas, verum etiam patriae preces, repudiavit!
Neque eo contentus fuit, sed etiam in concionem
adscendit, eaque dixit, quae, si ejus vir Catilina re-
vixisset, dicere non esset ausus: se Nonarum De-
cembris, quae me consule fuissent, clivique Capito-
lini, poenas ab equitibus Romanis esse repetiturum.

(Orat.) voi.. 111. Κ

