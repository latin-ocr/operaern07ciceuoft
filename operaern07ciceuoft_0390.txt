376 PRO COELlO. CM». 32,

conjuge et fratre, turpissimum latronem eripuisse, ct
honestissimum adolescentem oppressisse, videatur.
Quod cum hujus vobis adolescentiam proposueri-
tis, constituitote vobis ante oculos etiam hujus miseri
senectutem, qui hoc unico filio nititur, in hujus spe
requiescit, hujus unius casum pertimescit ε quem vos
supplicem vestrae misericordjae, servum potestatis, ab·
jectum non tam ad pedes quam ad mores sensusque
vestros, vel recordatione parentum vestrorum, vel li-
berorum jucunditate, sustentate3 ut, in [alterius]
dolore, vel pietati vel indulgentiae vestrae serviatis.
Nolite, judices, aut hunc, jam natura ipsa occiden-
tem, velle maturius exstingui vulnere vestro quam
suo fat03 aut hunc, nunc primum florescentem, fir-
mata jam stirpe virtutis, tamquam turbine aliquo
aut subita tempestate, pervertere. Conservate parenti
filium, parentem filio 3 ne aut senectutem jam prope
desperatam contemsisse, aut adolescentiam plenam
spei maximae, non modo non aluisse VOS, sed etiam
perculisse atque afflixisse, videamini. Quem si vobis,
si suis, si reipublicae, conservatis, addictum, deditum,
obstrictum vobis ac liberis vestris habebitis: omni-
umque hujus nervorum ac laborum vos potissimum,
judices, fructus uberes diuturnosque capietis.

