162 PRO DOMO SUA. CAP. 35.

nes impios, ex vetere ina conjuratione inustum nefa·
riis mentibus, bonorum odium retinebat.

Hic tu me etiam gloriari vetas: negas esse ferenda,
quae soleam de me praedicare: et, homo facetus, in-
ducis etiam sermonem urbanum ac venustum: me
dicere solere, esse me J ovem3 eumdemque dictitare,
Minervam esse sororem meam. N on tam insolens
sum, quod J ovem esse me dico, quam ineruditus,
quod Minervam sororem J ovis esse existimo. Sed ta·-
men, ego mihi sororem virginem adscisco· tu soro-
rem tuam virginem esse non sivisti. Sed vide, ne tu
te debeas J ovem dicere, quod tu jure eamdem soro-
rem et uxorem appellare possis.

XXXV. Et, quonjam hoc reprehendis, quod so-
lere me dicas (16 1116 ipso gloriosius praedicare3 quis
unquam audivit, cum ego de me, nisi coactus ac ne-
cessario, dicerem Ρ Nam si, cum mihi furta, largiti-
ones, libidines, objiciuntur, ego respondere soleo, meis
6011511115, periculis, laboribus, patriam esse conserva-
tam3 non tam sum existimandus de gestis rebus glo-
riari, quam de objectis non confiteri. Sed si mihi,
ante haec durissima reipublicae tempora, nihil unquam
aliud obj ectum est, nisi crudelitas illius temporis, cum
a patria perniciem depuli3 quid? me huic maledicto
utrum non respondere, an demisse respondere, decuit ?
Ego vero etiam reipublicae semper interesse putavi,
me illius pulcherrimi facti, quod ex auctoritate sena-
tus, consensu bonorum omnium, pro salute patriae,
gessissem, splendorem verbis dignitatemque retinere· ‚
praesertim cum mihi uni in hac republica, audiente
populo Romano, opera mea hanc urbem et hanc rem-
publicam esse salvam, jurato dicere fas fuisset.

Exstinctum est jam illud maledictum crudelitatis,
quod me, non ut crudelem tyrannum, sed ut mitissi-
mum parentem, omnium civium studiis desideratum,
repetitum, arcessitum vident. Aliud exortum est ι
objicitur mihi meus ille discessus ε 6111 ego crimini re-
spondere, sine mea maxima laude, non possum. Quid

