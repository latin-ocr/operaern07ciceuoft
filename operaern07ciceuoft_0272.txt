‘255 PRO PLANCIO. CAV. 423.

me non recedens, Thessalonicam me, in quaestorium·
que, perduxit! Hic ego nunc de praetore Macedoniae
nihil dicam amplius, nisi, eum et civem optimum
semper, et mihi amicum fuisse3 sed eadem timuisse,.’
quae caeteros: Cn. Plancium fuisse unum, non, qui
minus timeret, sed, si acciderent ea quae timerentur,
mecum ea subire et perpeti vellet. Qui, cum ad me
L. Tubero, meus necessarius, qui fratri meo legatus
fuisset, decedens ex Asia venisset, easque insidias,
quas mihi paratas ab exsulibus conjuratis audierat,
animo amicissimo detulisset3 in Asiam me ire (prop-
ter ej us provinciae mecum et cum meo fratre necessi-
tudinem) comparantem, non est passus: vi me, in-
quam, Plancius, et complexu suo, retinuit3 multos-
que menses a capite meo non discessit, abjecta quae-
storia persona, comitisque sumta.

XLII. O excubias tuas, Cn. Planci, miseras! ο
flebiles yigilias ! o noctes acerbas Ξ ο custodiam etiam
mei capitis infelicem! Sl quidem ego tibi vivus non pro-
sum, ‘qui fortasse mortuus profuissem. Memini enim,
memini, neque unquam obliviscar noctis illius, cum
- tibi vigilanti, assidenti, moerenti, vana quaedam miser
atque inania, falsa spe inductus, pollicebar: me, si
essem in patriam restitutus, praesentem, tibi gratiam
relaturum : sin autem vitam mihi sors ademisset, aut
vis aliqua major reditum peremisset3 hos, hos (quos
enim ego tum alios animo intuebar Ρ) onmia tibi il-
lorum laborum praemia pro me persoluturos. Quid
me adspectas? quid mea promissa repetis? quid
meam fidem imploras? nihil tibi ego tum de meis
opibus pollicebar, sed de horum erga me benevolentia
promittebam: hos pro me lugere, hos gemere, hos
decertare pro meo capite, vel vitae periculo velle vide-
bam: de eorum desiderio, luctu, querelis, quotidie
aliquid tecum simul audiebam z nunc timeo, ne nihil
tibi, praeter lacrymas, queam reddere, quas tu in meis
acerbitatibus plurimas effudisti.

Quid enim possum aliud, nisi moererc? nisi flere ?

