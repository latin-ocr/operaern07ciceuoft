350 PRO COELIO. CAP. 7.

facinorosis audacter, cum libidinosis luxuriose, vi-
vere.

Hac ille tam varia multiplicique natura, cum
omnes omnibus ex terris homines improbos audaces-
que collegerat3 tum etiam multos fortes viros et
bonos specie quadam virtutis assimulatae tenebat.
Neque unquam ex illo delendi hujus imperii tam
consceleratus impetus exstitisset, nisi vtot vitiorum
tanta immanitas quibusdam facilitatis et patientiae
radicibus niteretur. Quare ista conditio, judices, re-
spuatur, nec Catilinae familiaritatis crimen haereat z
est enim commune cum multis, et cum quibusdam
etiam bonis. Me ipsum, me (inquam) quondam paene
ille decepit, cum et civis mihi bonus, et. optimi cujus-
que cupidus, et firmus amicus ac fidelis, videretur.
Cujus ego facinora oculis prius quam opinione,
manibus ante quam suspicione, deprehendi; hujus
in magnis catervis amicorum si fuit etiam Coelius,
magis est, ut ipse moleste ferat errasse se (sicuti
nonnunquam, in eodem homine, me quoque erroris
mei poenitet), quam ut istius amicitiae crimen refor-
midet.

VII. Itaque a maledictis pudicitiae ad conjuratio-
nis invidiam oratio est vestra delapsa. posuistis enim,
atque id tamen titubanter et strictim, conjurationis
hunc, propter amicitiam Catilinae, participem fuisse:
in quo non modo crimen non haerebat, sed vix diserti
adolescentis cohaerebat oratio. Qui enim tantus furor
in Coelio? quod tantum aut in moribus naturaque
vulnus, aut in re atque fortuna Ρ ubi denique est in
ista suspicione Coelii nomen auditum? Nimium multa
de re minime dubia loquor: hoc tamen dico: non
modo si socius conjurationis, sed nisi inimicissimus
istius sceleris fuisset, nunquam conjurationis accusa-
tione adolescentiam suam potissimum commendare
voluisset.

Quod, haud scio, an. de ambitu, et de criminibus

