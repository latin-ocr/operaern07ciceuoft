PRO DOMO SUA. Cn. 13. 139

municipia. coloniasque adiit. hic Italiae totius auxi-
lium cupientis imploravit: hic in senatu princeps
sententiae fuit. idemque cum dixisset, tum etiam
pro salute mea populum Romanum obsecravit.

Quare istam orationem, qua es usus, omittas licet,
post illam sententiam, quam dixeram de annona,
pontificum animos esse mutatos. perinde, quasi isti
aut de Cn. Pompeio aliter, atque ego existimo, sen-
tiant; aut, quid mihi, pro exspectatione populi Ro-
mani, pro Cn. Pompeii meritis erga me, pro ratione
mei temporis, faciendum fuerit, ignorent: aut etiarn,
si cujus forte pontificis animum (quod certo scio
aliter esse) mea sententia offendit, alio modo sit con-
stituturus, aut de religione pontificum, aut de repu-
blica, quam eum aut caerimoniarum jus, aut civitatis
salus, coegerit.

Intelligo‚ pontifices, me plura extra causam dix-
isse, quam aut opinio tulerat, aut voluntas mea·
sed, cum me purgatum vobis esse cuperem, tum
etiam vestra in me attente audiendo benignitas pro-
vexit orationem meam. Sed hoc compensabo brevi-
tate ejus orationis, quae pertinet ad ipsam cognitio-
nem vestram: quae cum sit in jus religionis et in
jus reipublicae distributa, religionis partem, quae
multo est verbosior, praetermittens, de jure reipu-
blicae dicam. Quid est enim aut tam arrogans, quam
de religione, de rebus divinis, caerimoniis, sacris,
pontificum collegium docere conari3 aut tam stul-
tum, quam, si quis quid 1n vestris libris invenerit,
id narrare vobis3 aut tam curiosum, quam ea scire
velle, de quibus majores nostri vos solos et consuli
et scire voluerunt?

XIII. Nego potuisse, jure publico, legibus 115,
quibus haec civitas utitur, quemquam civem ulla
ejusmodi calamitate affici, sine judicio. Hoc' Juris in
hac civitate, etiam tum, cum reges essent, dico fu-
isse; hoc nobis esse a majoribus traditum ; hoc esse
denique proprium liberae civitatis, ut nihil de capite

