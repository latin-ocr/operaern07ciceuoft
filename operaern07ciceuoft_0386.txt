372 PRO COELIO. (xxv. 294

nique longe alia est solis et lychnorum. Quamobrem
excutiemus omnes istorum delicias, omnes ineptias,
si prodierint. Sed, si me audiant, navent aliam ope-
ram; aliam ineant gratiam 3 in aliis se rebus osten-
tent: vigeant apud istam mulierem venustate: do-
minentur sumtibus : haereant, jaceant, deserviant ι
capiti vero innocentis et fortunis parcant.

XXIX. At sunt servi ini, dc cognatorum senten-
tiamobilissimorum et clarissimorum hominum,manu-
missi. Tandem aliquid invenimus, quod ista mulier,
de suorum propinquorum, fortissimorum virorum,
sententia atque auctoritate, fecisse dicatur. Sed scire
cupio, quid habeat argumenti ista manumissio; in
qua aut crimen est Coelio quaesitum,· aut quaestio
sublevata, aut multarum rerum consciis servis cum
causa praernium persolutum.

At propinquis placuit. Cur non placeret, cum rem
tute ad eos, non ab aliis tibi allatam, sed a te ipsa
compertam, deferre diceres p Hic etiam miramur, si
illam commenticiam pyxidem obscoenissima sit fabula
consecuta ’ἓ nihil est, quod in ejusmodi mulierem non
cadere videat ur. Audita et percelebrata sermonibus
res est. Percipitis animis, judices, jamdudum, quid
velim, vel potius, quid nolim, dicere: quod etiamsi
est factum, certe a Coelio non est facturn. Quid enim
attinebat? Est enim ab aliquo fortasse adolescente,
non tam insulso, quam non verecundo. Sin autem est
fictum3 non illud quidem molestum, sed tamen est
non inficetum mendacium : quod profecto nunquam
hominum sermo atque opinio comprobasset, nisi om-
nia, quae cum turpitudine aliqua dicerentur, in istam
quadrare apte viderentur.

Dicta est a me causa, judices, et perorata. J am in-
telligitis, quantum judicium sustineatis, quanta res
sit commissa vobis. De vi quaeritis: quae lex ad im-
perium, ad majestatem, ad statum patriae, ad salutem
omnium, pertinet: quam legem Q. Catulus armata

