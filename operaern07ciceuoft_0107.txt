POST REDITUM Ι.

. Ι. SI, patres conscripti, pro vestris immortalibus
in me fratremque meum liberosque nostros meritis,
parum vobis cumulate gratias egero3 quaeso, obtes-
torque, ne meae naturae potius, quam magnitudini
vestrorum beneficiorum, id tribuendum putetis. Quae
enim tanta potest exsistere ubertas ingemi, quae
tanta dicendi copia, quod tam divinum atque incre-
dibile genus orationis, quo quisquam possit vestra in
nos universa promerita, non dicam complecti orando,
Sed percensere numerando? qui mihi fratrem opta-
tissimum, me fratri amantissimo, liberis nostris pa-
rentes, nobis liberos; qui dignitatem, qui ordinem,
qui fortunas, qui amplissimam rempublicam, qui
patriam, qua nihil potest esse jucundius, qui deni-
que nosmet ipsos, nobis reddidistis.

Quod si parentes carissimos habere debemus, quod
abiis nobis vita, patrimonium, libertas, civitas tra-
dita est; si Deos immortales, quorum beneficio et
haec tenuimus, et caeteris rebus aucti sumus3 si po-
pulum Romanum, cujus honoribus in amplissimo
consilio, et in altissimo gradu dignitatis, atque in
hac omnium terrarum arce, collocati sumus3 si hunc
ipsum ordinem, a quo saepe magnificentissimis de-
cretis sumus honestati; immensum quiddam et infi-
nitum est, quod vobis debemus, qui, vestro singulari
studio atque consensu, parentum beneficia, Deorum
immortalium munera, populi Romani honores, ves-
tra de me multa judicia, nobis omnia uno tempore
reddidistis3 ut, cum· multa vobis, magna populo
Romano, innumerabilia parentibus, omnia Diis· im-
mortalibus debeamus; haec antea singula per 11105
habuerimus3 nunc universa per vos recuperaveri-
mus.

