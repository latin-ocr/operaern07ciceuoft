212 DE HARUSP. RESPONS. CAP. 25.

Etrusci libri certa nomina, quae in id genus civium
cadere possunt. “ Deteriores, repulsos,’' [quod jam
audietis,] hos appellant, quorum et mentes et res
sunt perditae, longeque a communi salute disjunctae.
Quare, cum Dii immortales monent de optimatium
discordiis, de clarissimorum et optime meritorum
civium dissensione praedicunt. Cum principibus peri-
culum caedemque portendunt, in tuto collocant Clo-
dium, qui tantum abest a principibus, quantum a
puris, quantum a religiosis.

Vobis, o clarissimi atque optimi cives! et ,vestrae

saluti, consulendum et prospiciendum vident. Caedes ⁸

principum ostenditur: id, quod interitum optima-
tium sequi necesse est, adjungitur : ne in unius im-
perium res recidat, admonemur. Ad quem metum
si Deorum monitis non duceremur, tamen ipsi nostro
sensu conjectur‘aque raperemur. Neque enim ullus
alius discordiarum solet esse exitus inter claros et
potentes viros, nisi aut universus interitus, aut vic-
toris dominatus, aut regnum. Dissensit cum Mario,
clarissimo cive, consul nobilissimus et fortissimus, L.
Sulla. Horum uterque ita cecidit victus, ut vietor
idem regnaverit. Cum Octavio collega Cinna dissedit:
utrique horum secunda fortuna regnum est largita,
adversa mortem. Idem iterum Sulla superavit: tum
sine dubio habuit regalem potestatem, quamquam
rempublicam recuperavit.

Inest hoc tempore haud obscurum odium, atque
id insitum penitus et inustum animis hominum am»
plissimorum: dissident principes: captatur occasio.
Qui non tantum opibus valent, nescio quam fortu-
nam tamen ac tempus exspectant. Qui sine contro-
versia plus possunt, hi fortasse nonnunquam consilia
ac sententias inimicorum suorum extimescunt. Tol-
latur haec e civitate discordia: jam omnes isti, qui
portenduntur metus, exstinguentur: jam ista Ser-
pens, quae tum hic delitescit, tum se emergit et fer-.-
tur illuc, compressa atque elisa morietur.

