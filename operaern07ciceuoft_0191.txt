PRO DOMO SUA. CAP. 52. 177

dedicare. Praeclara voluntas, atque omni laude digna.
Praescribere enim se arbitrabatur, ut, sine studiis dis-
sensionis, sententiae dicerentur, sisedem ipsam ac tem-
plum publici consilii religione Concordiae devinxis-
set. Tu, cum ferro, cum mem,- cum edictis, cum
privilegiis, cum praesentibus copiis perditorum, abs-
entis exercitus terrore et minis, consulum societate
et nefario foedere, servitute oppressam civitatem te-
neres, Libertatis signum posuisti magis ad ludibrium
pudicitiae, quam ad simulationem relig10nis. Ille in
curia, quae poterat, sine cujusquam incommodo de-
dicabat: tu, in civis optime de republica meriti
cruore ac paene ossibus, simulacrum, non libertatis
publicae, sed licentiae, collocasti. Atque ille tamen
ad collegium retulit ι tu ad quem retulisti?

Si quid deliberares, si quid tibi aut piandum aut
instituendum fuisset religione domestica3 tamen, in-
stituto caeterorum vetere, ad pontificem detulisses:
novum delubrum cum in urbis clarissimo loco, ne-
fando quodam atque inaudito instituto, inchoares3
referendum ad sacerdotes publicos non putasti ἶ) At,
si collegium pontificum adhibendum non videbatur,
nemone horum tibi idoneus visus est, qui aetate, ho-
nore, auctoritate, antecellunt, ut cum eo dedicatio-
nem communicares? quorum quidem· tu non con-
temsisti, sed pertimuisti, dignitatem.

LII. An tu auderes quaerere ex P. Servilio, aut
ex M. LucuHo, (quorum ego consilio atque aucto-
ritate rempublicam consul ex vestris manibus ac
faucibus eripui) quibusnam verbis, aut quo ritu,
primum hoc dice, civis domum consecrares3 deinde
civis ejus, cui princeps senatus, cui etiam ordines
omnes, deinde Italia tota, post cunctae gentes, testi-
monium hujus urbis atque imperii conservati dedis-
sent? Quid diceres, ο nefanda et perniciosa labes
civitatis ? Ades, adeS‚ Luculle, Servili, dum dedico
domum Ciceronis, ut mihi praeeatiS, postemque te-

