PRO SEXTIO. CAP. 53. 30⁴.)

eoquae turbulenta concio, cujus ille non concitator?
cui bene dixit unquam bono? bene dixit? immo,
quem fortem et bonum civem non petulantissime est
insectatus ? qui, ut credo, non libidinis causa, sed ut
plebicola videretur, libertinam duxit uxorem. Is de
me suffragium tulit; is affiait3 is interfuit epulis et
gratulationibus parricidarum: in quo tamen est me
ultus, cum illo ore inimicos est meos suaviatus; qui,
quasi mea culpa bona perdiderit, ita ob eam ipsam
causam est mihi inimicus, quia nihil habet. Utrum
ego tibi patrimonium eripui, Gelli, an tu comedisti ἓ
Quid? tu meo periculo, gurges ac vorago patrimonii,
helluabare; ut, si ego consul rempublicam contra te
et gregales tucs defendissem, in civitate esse me nol-
les ? Te nemo tuorum videre vult: omnes aditum,
semionem, congressum, tuum fugiunt: te sororis
filius Postumus, adolescens gravis, senili judicio, no-
tavit, cum, in magno numero, tutorem liberis non
instituit. Sed, elatus odio, et meo et reipublicae no-
mine, (quorum ille utri sit inimicior, nescio) plura
dixi, quam dicendum fuit, in furiosissimum atque
egentissimum ganeonem.

Illuc revertor: contra me cum sit actum, capta
Urbe atque oppressa, Gellium, Firmidium, Titium,
ejusdemmodi· Furias, illis mercenariis gregibus duces
et auctores fuisse, cum ipse lator nihil ab horum tur-
pitudine, audacia, sordibus, abhorreret. At, cum de
dignitate mea ferebatur, nemo sibi nec valetudinis
excusationem, nec senectutis, satis justam putavit:
nemo fuit, qui se non rempublicam mecum simul re-
vocare in suas sedes arbitraretur.

LIII. Videamus nunc comitia magistratuum. Fuit
collegium nuper tribunicium, in quo tres minime,
vehementer duo, populares existimabantur. Ex his,
qui populares non habebantur, quibus in illo genere
conductarum concionum consistendi potestas non erat,
duo a populo Romano praetores video esse factos:
et, quantum sermonibus vulgi et suffragiis intelligere

