IN VATINIUM. CAP. 17. 343

reus uterque ob eamdem causam, et eodem crimine;
alter die dicta ab eo quem tu unum improbiorem
me, quam te, nunquam soles confiteri 3 alter tuis
consiliis, illo tamen adjuvante) quaero, qui possis eos,
quos crimine conjungiS, testimonio disjungere? Ex·
tremum illud est, quod mihi abs te responderi velim ε
cum multa in Albinovanum de praevaricatione dice-
res, dixerisne, nec tibi placuisse, nec oportuisse, Sex-
tium de vi reum fieri? quavis lege, quovis crimine,
accusandum potius fuisse? etiam illud dixeris, cau-
sam Milonis, fortissimi viri, conjunctam cum hoc ex-
istimari? quae pro me a Sextio facta sint, bonis esse
grata? Non coarguo inconstantiam orationis ac testi-
monii tui. Quas enim hujus actiones probatas bonis
esse dicis, in eas pluribus verbis testimonium dixisti:
quicum autem ejus causam periculumque conjungis,
eum summis laudibus extulisti. Sed hoc quaerO, num
P. Sextium, qua lege accusandum omnino fuisse ne-
gas, ea lege condemnari putes oportere? aut, si te in
testimonio consuli nolis, ne quid tibi auctoritatis a me
tributum esse videatur, dixerisne in eum testimo-
nium de vi, quem negaris reum omnino de vi fieri
debuisse ?

