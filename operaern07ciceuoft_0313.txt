PRO SEXTIO. Cn. 41. 299

unus ex omnibus civibus videtur re docuisse, non ver-
bis, quid oporteret a praestantissimis viris in repu-
blica fieri, et quid necesse esset : oportere. hominum
audacium, eversorum reipublicae, sceleri, legibus et
judiciis resistere: si leges non valerent, judicia non
essent; si respublica vi, consensuque audacium, ar-
mis oppressa teneretur; praesidio et copiis defendi
vitam et libertatem necesse esse. Hoc sentire, pruden-
tiae est: facere, fortitudinis: et sentire vero et facere,
perfectae cumulataeque virtutis.

Adiit ad rempublicam tribunus plebis, Milo: de
cujus laude plura dicam, non quo aut ipse haec dici
quam existimari malit, aut ego hunc laudis fructum
praesenti libenter impertiam, praesertim cum verbis
consequi non possim; sed quod existimo, si Milonis
causam, accusatoris voce, collaudatam probaro, vos
in hoc crimine parem Sextii causam existimaturos.
Adiit igitur T. Annius ad causam reipublicae, sic ut
civem patriae recuperare vellet ereptum. Simplex
causa, constans ratio, plena consensionis omnium,
plena concordiae. Collegas adjutores habebat z consu·
lis alterius summum studium, alterius animus paene
placatus. De praetoribus unus alienus: senatus in-
credibilis voluntas: equitum Romanorum animi ad
causam excitati3 erecta Italia. Duo soli erant emti
ad impediendum: qui si, homines despecti et con-
temti, tantam rem sustinere non potuissent3 se cau-
sam, quam susceperat, nullo labore peracturum vide-
bat. Agebat auctoritate ς agebat consilio; agebat per
summum ordinem; agebat exemplo bonorum et for·-
tium civium. Quid republica, quid se dignum esset,
quis ipse esset, quid sperare, quid majoribus suis red·
dere deberet, diligentissime cogitarat.

XLI. Huic gravitati hominis, videbat ille gladia-
tor, se, si moribus ageret, parem essenon posse: ¹ad
sermm, ad faces, ad quotidianam caedem, incendia,
rapinas, se cum exercitu suo contulit: domum op-
pugnare, itineribus occurrere, vi lacessere et terrere,

