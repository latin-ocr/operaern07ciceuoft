46 PRO SULLA. CAP. 3.

caeteris, quos adesse huic vides: intelligas, et de lioc,
et de caeteris, judicium meum et horum par atque
unum fuisse. Qui nostrum affuit Vargunteio? nemo:
ne hic quidem Q. Hortensius, praesertim qui illum
solus antea de ambitu defendisset. Non enim jam se
ullo officio cum illo conjunctum arbitrabatur, cum
ille, tanto scelere commisso, omnium officiorum socie-
tatem diremisset. Quis nostrum Ser. Sullam, quis P.
Lentulum, quis M. Laecam, quis Cornelium, defen-
dendum putavit? quis his horum affuit ? nemo. Quid
ita? quia, caeteris in causis, etiam nocentes, viri boni,
si necessarii sunt, non defendendos esse non putant z in
hoc crimine, non solum levitatis est culpa, verum etiam
quaedam contagio sceleris, si defendas eum, quem ob-
strictum esse patriae parricidio suspicere. Quid ? Au—
tronio nonne sodales,non collegae sui, non veteres ami-
ci, quorum ille copia quondam abundarat, non hi om-
nes, qui sunt in republica principes, defuerunt ’ἓ im-
mo etiam testimonio plerique laeserunt? statuerant,
tantum illud esse maleficium, quod non modo non
occultari per se, sed etiam aperiri illustrarique, de-
beret.

III. Quamobrem, quid est, quod mirere, sicum
iisdem me in hac causa vides adesse, cum quibus in
caeteris intelligis abfuisse? nisi vero me unum vis fe-
rum, praeter caeteros, me asperum, me inhumanum
existimari, me singulari immanitate et crudelitate
praeditum. Hanc mihi tu si, propter res meas gestas,
imponis in omni vita mea personam, Torquate, vehe-
menter erras. Me natura misericordem, patria seve-
rum, crudelem nec patria nec natura, esse voluit. De-
nique istam ipsam personam vehementem et acrem,
quam mihi tum tempus et respublica imposuit, jam
voluntas et natura ipsa detraxit. Illa· enim ad breve
tempus severitatem postulavit3 haec in omni vita mi-
sericordiam lenitatemque desiderat.

Quare, nihil est, quod ex tanto comitatu virorum
amplissimorum me unum abstrahas. Simplex officium

