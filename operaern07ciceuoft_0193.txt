PRO DOMO SUA. Cam. 53. 179

censorem, de signo Concordiae dedicando, ad ponti-
ficum collegium retulisse, eique Μ. J'Emilium, pon-
tificem maximum, pro collegio respondisse, nisi eum
populus Romanus nominatim praefecisset, atque eJ‘us
jussu faceret, non videri ea recte posse dedicari.
Quid, cum Licinia, virgo Vestalis, summo loco nata,
sanctissimo sacerdotio praedita, T. Flaminino, Q.
Metello, consulibus, aram, et aediculam, et pulvinar,
sub Saxo Sacro dedicassem non eam rem, ex aucto-
ritate senatus, ad hoc collegium Sex. Julius praetor
retulit? cum P. Scaevola, pontifex maximus, pro
collegio respondit, quod in loco publico Licinia,
caii filia, injussu populi dedicasset, sacrum non vi-
deri. Quam quidem rem quanta severitate, quanta-
que diligentia, senatus sustulerit, ex ipso senatus-
consulto facile cognoscetis. Recita senatus-consultum.

(Senatzis-consultum.)

Videtisne, praetori urbano negotium datum, ut
curaret, ne id sacrum esset Ρ et ut, si quae essent in-
cisae aut inscriptae literae, tollerentur? O tempora!
o mores! Tum censorem, hominem sanctissimum,
simulacrum Concordiae dedicare pontifices m templo
inaugurato prohibuerunt· post autem senatus, in
loco augusto consecratam, eam aram tollendam, ex
auctoritate pontificum, censuit, · neque ullum est
passus ex ea dedicatione literarum exstare monimen-
tum: tu, procella. patriae, turbo ac tempestas pacis
atque otii, quod in naufragio reipublicae, tenebris
offusis, demerso populo Romano, everso atque ejecto
senatu, dirueris, aedificaris, religione omni violata,
reipublicae tantum nomine contaminaris· , in civis
hujusce aedibus, et in urbe quam suis laboribus ac
periculis conservasset, monimentum deletae reipu-
blicae collocaris, ad [equitum] notam, ad dolorem
bonorum omnium, sublatoque Q. Catuli nomine,
incideris; id sperasti rempublicam diutius, quam,

