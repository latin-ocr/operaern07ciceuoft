336 IN VATINIUM. CAP. ll.

tatis producere consueverunt ; ibi tu indicem Vettium
linguam et vocem suam sceleri et menti tuae praebere
voluisti, ut diceret [L. Vettius] in concione tua, ro-
gatus a te, se auctores et impulsores et socios habuisse
sceleris illius eos viros, quibus e civitate sublatis (quod
tu eo tempore moliebare), civitas stare non posset ?
M. Bibulum, cujus inclusione contentus non eras,
interficere volueras, spoliaveras consulatu, patria pri-
’ vare cupiebas: L. Lucullum, cujus tu rebus gestis
(quod ipse ad imperatorias laudes a puero videlicet
spectaras) vehementius invidebas ε C. Curionem, per-
petuum hostem improborum omnium, auctorem pu-
blici consilii, libertate communi tuenda maxime libe-
rum, cum filio principe juventutis, cum republica
conjunctiore etiam, quam ab illa aetate ‘postulandum
fuit, delere voluisti· L. Domitium, cujus dignitas et
splendor praestringebat (credo) oculos V atinii, quem
tu propter commune odium in bonos oderaS, in
posterum autem, propter omnium spem quae de illo
est atque erat, ante aliquanto timebas: L. Lentulum
hunc, judicem nostrum, flaminem Martialem, quod
erat eo tempore Gabinii tui competitor, ejusdem
V ettii indicio opprimere voluisti. Qui si tum illam
labem pestemque vicisset (quod ei tuo scelere non li-
cuit), respublica victa non esset, hujus etiam filium
eodem indicio et crimine ad patris interitum aggre-
gare voluisti: L. Paulum, qui tum quaestor Mace-
doniam obtinebat, (quem civem ! quem virum !) qui
duos nefarios patriae proditores, domesticos hostes,
legibus exterminarat, hominem ad conservandam
rempublicam natum, in idem Vettii indicium, atque
in eumdem hunc numerum, congregasti. Quid ego
de me querar? qui etiam gratias tibi agere debeo,
quod me ex fortissimorum civium numero sejungen-
dum non putaris.

XI. Sed qui fuit ille tuus tantus furor, ut, cum
jam Vettius ad arbitrium tuum perorasset, et civitatis
lumina notasset, descendissetque de Rostris, eum re-

