PRO SEXTIO. CAP. (in. 323

sium pluris fuit Hannibale, consilio, virtute, rebus
gestis; qui unus cum tot imperatoribus nostris per
tot annos de imperio et de gloria decertavit Ρ Hunc sui
cives e civitate ejecerunt; nos, etiam hostem, literis
nostris et memoria videmus esse celebratum.

Quare imitemur nostros Brutos, Camillos, Aha-
las, Decios, Curios, Fabricios, Maximos, Scipiones,
Lentulos, AEmilios, innumerabiles alios, qui hanc
rempublicam stabilivemnt3 quos equidem in Deo-
rum immortalium coetu ac numero repono. Amemus
patriam3 pareamus senatui; consulamus bonis: prae-
sentes fructus negligamus 3 posteritatis gloriae servia-
mus: id esse optimum putemus, quod erit rectissi-
mum ε speremus, quae volumus3 sed, quod acciderit,
feramus ι cogitemus denique, corpus virorum fortium,
magnorumque hominum, esse mortale; animi vero
motus, et virtutis gloriam, sempiternam: neque, hanc
opinionem si in illo sanctissimo Hercule consecratam
videmus, cujus corpore ambusto, vitam ejus et virtu-
tem immortalitas excepisse dicitur, minus existime-
mus eos, qui hanc tantam rempublicam suis consiliis
ac laboribus aut auxerint, aut defenderint, aut serva-
rint, esse immortalem gloriam consecutos.

LXIX. Sed me repente, judices, de fortissimorum
et clarissimorum civium dignitate et gloria dicentem,
et plura etiam dicere parantem, horum adspectus in
ipso cursu orationis repressit. Video P. Sextium,
meae salutiS, vestrae auctoritatis, publicae causae defen-
sorem, propugnatorem, auctnrem, reum : video hunc
praetextatum ejus filium oculis lacrymantibus me in-
tuentem: video Milonem, vindicem vestrae libertatis,
custodem salutis meae, subsidium afflictae reipublicae,
exstinctorem domestici latrocinii, repressorem caedis
quotidianae, defensorem templorum atque tectorum,
prasidium curiae, sordidatum et reum ι video P. Len-
tulum, cujus ego patrem Deum ac parentem statuo
fortunae ac nominis mei, et fratris, rerumque nostra-
rum, in hoc misero squalore et sordibus; cui supe-

