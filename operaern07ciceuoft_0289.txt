PRO SEXTIO. CAV. 15. 275

(ut'omittam Gabinium) quod tantum homines fefel-
listi, ut negligeres auctoritatem senatus? optimi cu-
jusque consilia contemneres ? rempublicam proderes ⁴?
consulare nomen affligeres? etiamne edicere audebas,
ne moererent homines meam, suam, reipublicae, cala-
mitatem ? ne hunc suum dolorem veste significa·
rent? Sive illa vestis mutatio ad luctum ipsorum,
sive ad deprecandum, valebat; quis unquam tam
crudelis fuit, qui prohiberet quemquam aut sibi moe-
rere, aut caeteris supplicare ?

Quid ? sua sponte homines, in amicorum periculis,
vestitum mutare non solent ἓ pro te ipso, Piso, ne-
mone mutavit? ne isti quidem, quos legatos non
modo nullo senatus-consulto, sed etiam repugnante
senatu, tute tibi legasti? Ergo hominis desperati,
et proditoris reipublicae, casum lugebunt fortasse,
qui volent: civis florentissimi benevolentia bonorum,
et optime de salute patriae meriti, periculum, con-
junctum cum periculo civitatis, lugere senatui non
licebit ? Iidem consules, (si appellandi sunt consules,
quos, nemo est, quinon modo ex memoria, sed etiam
ex fastis, evellendos putet) pacto jam foedere provin-
ciarum, producti in circo Flaminio in concionem ab
ill-a furia ac peste patriae, maximo cum gemitu ves-
tro, ina omnia, quae tum contra me, contraque rem-1
publicam dixerat, voce ac sententia sua comproba-
verunt.

XV. Iisdem consulibus sedentibus atque inspec-
tantibus, lata lex est, ne auspicia valerent, ne quis
obnuntiaret, ne quis legi intercederet: ut omnibus
fastis diebus legem ferri liceret: ut lex AElia, lex
Fufia, ne valeret: qu'a una rogatione, quis est, qui
non intelligat, universam rempublicam esse deletam :³
Iisdem consulibus inspectantibus, servorum delectus
habebatur pro tribunali Aurelio, nomine collegiorum,
cum vicatim homines conscriberentur, decuriaren.
tur ς ad vim, ad manus, ad caedem, ad direptionem,
incitarentur. Iisdem consulibus, arma in templum·

