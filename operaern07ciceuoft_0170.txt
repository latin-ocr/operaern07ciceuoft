156 PRO DOMO SUA. CAP. 29.

videatur. Quare illa calamitas (si ita est appellanda)
excussit hoc genus totum maledicti, ne quisquam
audeat jam reprehendere consulatum meum, tot,
tantis, tam ornatis judiciis, testimoniis, auctoritati-
bus, comprobatum.

XXIX. Quod si, in isto tuo maledicto, probrum
non modo mihi nullum objectas, sed etiam laudem
illustras meam3 quid te aut fieri aut fingi dementius
potest? Uno enim maledicto, bis a me patriam ser-
vatam esse concedis; semel, cum id feci, quod om-
nes non negant immortalitati, si fieri potest, man-
dandum, tu supplicio puniendum putasti, · iterum,
cum tuum, multorumque propter te, inflammatum
in bonos omn es impetum, meo corpore excepi, ne eam
civitatem, quam servassem inermis, amiatus in dis-
crimen adducerem. ·

Esto, non fuit m me poena ulla peccati: at fuit
judicii. Cujus? Quis me unquam ulla lege interro-
gavit? quis postulavit ἓ quis diem dixit? Potest igi-
tur damnati poenam sustinere indemnatus ? hoc tri-
bunicium est. '² hoc populare? quamquam ubi tu te
popularem, nisi cum pro populo fecisti, potes dicere?
Scilicet, cum hoc Juris a majoribus proditum sit, ut
nemo civis Romanus aut libertatem aut civitatem
possit amittere, nisi ipse auctor factus sit: quod tu
ipse potuisti in tua causa discere. Credo enim, quam-
quam, in illa adoptione, legitime factum est nihil,
tamen te esse interrogatum, “ Auctorne esseS, ut in
te P. Fonteius vitae necisque potestatem haberet, ut
in filio.” Quaero, si aut negasses, aut tacuisses, si
tamen id XXX curiae jussissent, num id jussum
esset ratum? certe non. Quid ita? quia jus a ma-
joribus nostris, qui non ficte et fallaciter populares,
sed vere et sapienter, fuerunt, ita comparatum est, ut
civis Romanus libertatem nemo possit invitus amit-
tere. Quinetiam, si decemviri sacramentum in liber-
tatem injustum judicassent3 tamen, quotiescumque

