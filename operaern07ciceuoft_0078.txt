64 PRO SULLA. CAP. 20.

At praefuit familiae Cornelius. J am, si in comparanda
familia suspicio est nulla 3 quod praefuit, nihil ad rem
pertinet. Sed tamen munere servili obtulit se ad fer·
ramenta prospicienda: praefuit vero nunquam3 eaque
res per Balbum, Fausti libertum, omni tempore ad-
ministrata est.

XX. At enim Cincius est ab hocin ulteriorem His-
paniam missus, ut eam provinciam perturbaret. Pri-
mum Cincius, judices, L. Julio, C. Figulo, consuli-
bus, profectus est aliquanto ante furorem Catilinae,
et ante suspicionem hujus conjurationis: deinde est
profectus non tum primum, sed cum in iisdem locis
aliquanto ante, eadem de cau sa, aliquot annos fuisset :
ac profectus est, non modo ob causam, sed etiam ne-
cessariam causam, magna ratione cum Mauritaniae
rege contracta. Tum autem, illo profecto, Sulla pro-
curante ejus rem et gerente, plurimis et pulcherrimis
P. Cincii praediis venditis, aes alienum ejusdem dis-
solutum est: ut, quae causa caeteros ad facinus im-
pulit, cupiditas tetinendae possessionis, ea Cincio non
fuerit, praediis deminutis.

J am vero illud quam incredibile ! quam absur-
dum ! qui Romae caedem facere, qui hanc urbem in-
flammare vellet, eum familiarissimum suum dimit-
tere ab se, et mandare in ultimas terras ! utrum, quo
facilius Romae ea, quae conabatur, efficeret, si in His-
pani&⁴ turbatum esset Ρ At haec ipsa per se, sine ulla
conjunctione, agebantur. An in tantis rebus, tam no·-
vis consiliis, tam periculosis, tam turbulentis, homi-
nem amantissimum sui, familiarissimum, conjunctis-
simum officiis, usu, consuetudine, dimittendum esse
arbitraretur Ρ Verisimile non est, ut, quem in secun-
dis rebus, quem in otio, secum semper habuisset,
hunc in adversis, et in eo tumultu quem ipse com-
parabat, ab Se dimitteret. ·

Ipse autem Cincius (non enim mihi deserenda est
causa amici veteris atque hospitis) is homo est, aut e‘a
familia ac disciplina, ut hoc credi possit, eum bellum
reipublicae facere voluisse? ut, cujus pater, cum cae-

