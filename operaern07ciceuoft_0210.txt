196 DE HARUSP. RESPONS. CAP. 90'

IX. Sed, quoniam mea causa expedita est, videa-·
mus nunc, quid haruspices dicant. Ego enim fateor,
me, et magnitudine ostenti, et gravitate responsi, et
una atque constanti haruspicum voce, vehementer esse
commotum. Neque is sum, qui (si cui forte videor
plus, quam caeteri, qui aeque, atque ego, sunt occu-
pati, versari in studio literarum) his delecter aut utar
omnino literis, quae nostros animos deterrent atque
avocant a religione. Ego vero primum habeo auctores
ac magistros religionum colendarum majores nostrosz
quorum mihi tanta fuisse sapientia videtur, ut satis
superque prudentes sint, qui illorum prudentiam, non
dicam assequi, sed, quanta fuerit, perspicere, possint3
qui statas sollennesque caerimonias pontificatu, rerum
bene gerendarum auctoritates augul'iO, fatorum vete-
res praedictiones Apollinis, vatum libris, portento-
rum explanationes Etruscorum disciplina, contineri
putarunt: quae quidem tanta est, ut, nostra memo·
ria, primum Italici belli funesta illa principia, post
Sullani Cinnanique temporis extremum paene discri-
men, tum hanc recentem Urbis inflammandae, delen-
dique imperii conjurationem, non obscure nobis paulo
ante praedixerint.

Deinde etiarn cognovi, multa homines doctissimos
sapientissimosque et dixisse, et scripta de Deorum
immortalium numine reliquisset quae quamquam di-
vinitus perscripta video, tamen ejusmodi sunt, ut ea
majores nostri docuisse illos, non ab illis didicisse,
videantur. Etenim quis est tam vecorS, qui aut, cum
suspexerit in coelum, Deos esse non sentiat, et ea,
quae tanta mente fiunt, ut vix quisquam arte ulla or-
dinem rerum ac necessitudinem persequi possit, casu
fieri putetg aut, cum Deos esse intellexerit, non in-
telligat, eorum numine hoc tantum imperium esse
natum, et auctum, et retentum ἓ Quam volumus,
licet, patres conscripti, ipsi nos amemus; tamen nec
numero Hispanos, nec robore Gallos, nec calliditate
Poenos, nec artibus Graeoos, nec denique hoc ipso

