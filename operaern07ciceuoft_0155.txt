PRO DOMO SUA. CAP. 14. 141

nem pontificio jure esse factam ε primum, quod hae
vestrae sunt aetates, ut is, qui te adoptavit, vel filii
tibi loco per aetatem esse potuerit; vel eo, quo fuit τ
deinde, quod causa quaeri solet adoptandi, ut et is
adoptet, qui, quod natura jam assequi non potest,
et legitimo et pontificio jure quaerat3 et ita adoptet,
ut ne quid aut de dignitate generum, aut de sacro-
rum religione, minuatur: illud in primiS, ne qua
calumnia, ne qua fraus, ne quis dolus adhibeatur;
ut haec simulata adoptio filii quam maxime veritatem
illam suscipiendorum liberorum imitata esse videa-
tur.

Quae major calumnia est, quam venire imberbem
adolescentulum, bene valentem ac maritum; dicere,
filium senatorem populi Romani sibi velle adoptare;
id autem scire et videre omnes, non ut ille filius in-
stituatur, sed ut e patriciis exeat, et tribunus plebis
fieri possit, idcirco adoptari ? neque id obscure3
nam adoptatum emancipari statim, ne sit ejus filius,
qui adoptarit. Cur ergo adoptatur? probate genus
adoptionis: jam omnium sacra interierint, quorum
custodes vos esse debetis3 patricius nemo relinque-
tur. Cur enim quisquam velit, tribunum plebis se
fieri non licere? angustiorem sibi esse petitionem
consulatus ? in sacerdotium cum possit venire, quia
patricio non sit [is] locus, non venire? Ut cuique
aliquid acciderit, quare commodius sit esse plebeium,
simili ratione adoptabitur.

Ita populus Romanus, brevi tempore, neque re-
gem sacrorum, neque flamines, nec Salios, habebit,
nec ex parte dimidia reliquos sacerdotes, neque auc-
tores centuriatorum et curiatorum comitiorum: au-
spiciaque populi Romani, si magistratus patricii
creati non sint, intereant necesse est, cum interrex
nullus sit, quod et ipsum patricium esse, et a patri-
cio prodi, necesse est. Dixi apud pontifices, istam
adoptionem, nullo decreto hujus collegii probatam,
contra onme pontificium jus factam, pro nihilo esse

