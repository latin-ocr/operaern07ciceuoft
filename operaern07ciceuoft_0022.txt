3 PRO FLACCO. CAP. 7.

a majoribus accepimus, si quidem teneremus! sed,
nescio quo pacto, jam de manibus elabitur. Nullam
enim illi nostri sapientissimi et sanctissimi viri vim
concionis esse voluerunt. Quae scisceret plebes, aut
quae populus juberet; submota concione, distributis
partibus, tributim et centuriatim descriptis ordini-
buS, classibus, aetatibus, auditis auctoribus, re mul-
tos dies promulgata et cognita, juberi vetarique vo·
Iuerunt.

Graecorum autem totae respublicae sedentis con-
cionis temeritate administrantur. Itaque, ut hanc
Graeciam (quae jamdiu suis consiliis perculsa et af-
flicta est) omittam ς illa vetus, quae quondam opibus,
imperio, gloria floruit, 'hoc uno malo concidit, liber-
tate immoderata ac licentia concionum. Cum in
theatro imperiti homines, rerum omnium rudes
ignarique, consederant3 tum bella inutilia suscipie-
bant; tum seditiosos homines reipublicae praeficie-
bant3 tum optime meritos cives e civitate ejicie-
bant.

Quod si haec Athenis tum, cum illae non solum
in Graecia, sed prope cunctis gentibus enitebant, ac·-
cidere sunt solita3 quam moderationem putatis in
Phrygia aut in Mysia concionum fnisse? Nostras
conciones illarum nationum homines plerumque per-
turbant. quid, cum soli sunt ipsi, tandem fieri pu-
tatis? Caesus est virgis Cy-ni nus ille Athenagoras,
qui in fame frumentum exportare erat ausus. Data
concio Laelio est: processit ifle.. et Graecus apud
Graecos non de culpa suit dixit, sed de poena questus
est. Porrexerunt manus: psephisma natum est. Hoc
testimonium est? Nuper epulati, paulo ante omni
largitione saturati, Pergameni, quod Mithridates
(qui multitudinem issam non auctoritate, sed sagina,
tenebat) se velle dixit, id sutores, id zonarii, concla-
marunt. Hoc testimonium est civitatis? Ego testes
a Sicilia publice duxi: verum erant ea testimonia
non concitatae concionis, sed jurati senatus. Quare,

