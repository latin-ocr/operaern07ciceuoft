PRO COELIO. CAP. 8. 351

istis sodalium ae sequestrium, (quoniam hue incidi)
similiter respondendum putem. Nunquam enim tam
Coelius amens fuisset, ut, si se isto infinito ambitu
commaculasset, ambitus alterum accusaret: neque
ejus facti in altero suspicionem quaereret, cujus ipse
sibi perpetuam licentiam optaret: nec, si sibi semel
periculum ambitus subeundum putaret, ipse alterum
iterum ambitus crimine arcesseret. Quod quamquam
nec sapienter, et me invito, facit, tamen est ejusmodi
[cupiditatis], ut magis insectari alterius innocentiam,
quam de se timide cogitare, videatur.

Nam, quod aes alienum objectum est, sumtus re-
prehensi, tabulae flagitatae; videte, quam pauca re-
spondeam. Tabulas, qui in patris potestate est, nullas
conficit: versuram nunquam omnino fecit ullam.
Sumtus unius generis objectus est, habitationis: tri-
ginta millibus dixistis eum habitare. N unc demum
intelligo, P. Clodii insulam esse venalem, cujus hic
in aediculis habitat, decem, ut opinor, millibus: vos
autern, dum illi placere vultis, ad tempus ei menda-
cium vestrum accommodavistis.

Reprehendistis, a patre quod semigrarit. Quod
quidem jam in hac aetate minime reprehendendum est.
Qui cum et, ex reipublicae causa, esset mihi quidem
molestam, sibi tamen gloriosam, victoriam consecu-
tus, et per aetatem magistratus petere posset, non
modo permittente patre, sed etiam suadente, ab eo
semigravit: et, cum domus patris a foro longe abes-
set; quo facilius et nostras domos obire, et ipse a
suis coli, posset, conduxit in Palatio, non magno,
domum.

VIII. Quo loco possum dicere id, quod vir claris-
simus, Μ. Crassus, cum de adventu regis Ptolemaei
quereretur, paul& ante dixit, “ Utinam ne in nemore
Peli0” . . . ac longius quidem mihi contexere hoc
carmen liceret. ‘⁶ Nam nunquam hera errans'’ hanc
molestiam nobis exhiberet, ⁴⁶ Medea, animo aegra,
amore saevo saucia.” Sic enim, judices, reperietis,

