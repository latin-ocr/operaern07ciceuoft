266 PRO· SEXTIO. CM». 5.

metu Sextius liberasset ς Urbem senatus atque omnes
boni, deprehensis atque oppressis domesticis hostibus,
me duce, ex periculis maximis extraxissent3 ego
literis eum Capua arcessivi, cum illo exercitu quem
tum secum habebat ε quibus hic literis lectis, ad
Urbem confestim incredibili eeleritate advolavit. At-
que, ut illius temporis atrocitatem recordari possitis,
audite literas, et vestram memoriam ad timoris prae-
teriti cogitationem excitate.

(Literoe Ciceronis, consulis.)

- V. Hoc adventu P. Sextii, tribunorum plebis novo-
rum, qui tum, extremis diebus consulates mei, res
eas, quas gesseram, vexare cupiebant, reliquique
conjurationis impetus et conatus sunt retardati. Ac,
posteaquam est intellectum (Catone, tribuno plebis,
fortissimo atque optimo cive, rempublicam defen-
dente), per seipsum, senatum populumque Raoma-
num, sine militum praesidio, tueri facile majestatem
suam, et dignitatem eorum qui salutem communem
periculo suo defendissent3 Sextius, cum illo suo ex-
ercitu, summa celeritate est Antonium consecutus.
Hic ego quid pr'aedicem, quibus hic rebus consulem
ad rem gerendam excitarit? quot stimulos admo-
verit homini, studioso fortassis victoriae, sed tamen
nimium communem Martem bellique casum me-
tuenti ? Longum est ea dicere z sed hoc breve dicam.
Si M. Petreii non excellens animo et amore reipu- ¹
blicae, non praestans in republica virtus, non summa
auctoritas apud milites, non mirificus usus in re mi-
litari exstitisset, neque adjutor ei P. Sextius ad ex-
citandum Antonium, cohortandum, impellendum,
fuisset3 datus illo in bello esset hiemi locus3 neque
unquam Catilina (cum e pruiufr Apennini, atque e
nivibus illis emersisset, atque, aestatem integram
nactus, Italiae calles et pastorum stabula [praeclara]
cepisset) sine multo sanguine.. ac sine totius Italiae
vastitate miserrima, concidisset.

