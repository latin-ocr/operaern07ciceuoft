IN VATINIUM. CAP. 11. 337

pente revocares, colloquerere, populo Romano viden-
te. ⁹ deinde interrogares, ecquosnam alios posset
nominare? inculcarisne, ut C. Pisonem, generum
meum, nominaret; qui, in summ-22 copia optimorum
adolescentium, pari continentia, virtute, pietate, reli-
quit neminem ? itemque M. Laterensem, hominem
dies atque noctes de laude et de republica cogitan-
tem? promulgarisne, impurissime et perditissime
hostis, quaestionem de tot amplissimis et talibus viris,
indicium Vettio, praemia amplissima? quibus rebus,
omnium mortalium non voluntate sed convicio repu-
diatis3 fregerisne in carcere cervices ipsi illi Vettio,
ne quod indicium corrupti indicii exstaret, ejusque
sceleris in te ipsum quaestio flagitaretur?

Et, quoniam crebro usurpas, legem te de alternis
consiliis rejiciendis tulisse3 ut omnes intelligant, te
ne recte quidem facere sine scelere potuisse, quaero,
cum lex esset aequa promulgata initio magistratus,
multas etiam alias tulisses, exspectarisne, dum C.
Antonius reus fieret apud Cn. Lentulum Clodianum?
et, posteaquam ille est reus factus, statim tuleris [in
eum], qui tuam “ post legem reus factus esset ;'' ut
homo consularis (exclusus, miser, puncto temporis)
spoliaretur beneficio et aequitate legis tuae?

Dices, familiaritatem tibi fuisse cum Q. Maximo.
Praeclara defensio facinoris tui: nam Maximi qui-
dem summa laus est, sumtis inimicitiis, suscepta
causa, quaesitore consilioque delecto, commodiorem
inimico suo conditionem rejectionis dare noluisse:
nihilque Maximus fecit alienum aut su⁶a virtute, aut
illis viris clarissimis, Paulis, Maximis, Africanis;

¹ quorum gloriam hujus virtute renovatam non modo
speramuS, verum etiam jam videmus. Tua fraus,
tuum maleficium, tuum scelus illud est, te id, quod
promulgasses misericordiae nomine, ad crudelitatis
tempus distulisse. Ac nunc quidem C. Antonius hac

Α una re miseriam suam consolatur, quod imagines pa-
(Ormar ) x or. 111. 2 G

