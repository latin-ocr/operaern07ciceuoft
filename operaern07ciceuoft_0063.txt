PRO SULLA. CM». 5. 49

§assez veritate aperuisset, magnitudine animi vindi-
casset, cum ipse nihil audisse de P. Sulla, nihil su-
spicatum esse, diceret. Sed ego nondum utor hac voce
ad hunc defendendum: ad purgandum me, potius
utor3 ut mirari Torquatus desinat, me, qui Autro-
nio abfuerim, Sullam defendere.

Quae enim Autronii fuit causa? quae Sullae est'?
Ille ambitus judicium tollere ac disturbare primum
conflato voluit gladiatorum ac fugitivorum tumultu 3
deinde (id, quod vidimus omnes) lapidatione atque
concursu. Sulla, si sibi suus pudor ac dignitas non
prodesset, nullum auxilium requisivit. Ille damna-
tus ita se gerebat, non solum consiliis et sermonibus,
verum etiam adspectu atque vultu, ut inimicus esse
amplissimis ordinibus, infestus bonis omnibus, hostis
patriae, videretur ε hic se ita fractum illa calamitate
atque afflictum putavit, ut nihil sibi ex pristina dig-
nitate superesse arbitraretur, nisi quod modestia re-
tmuisset.

Hac vero in conjuratione, quid tam conjunctum,
quam ille cum Catilina, cum Lentulo? Quae tanta
societas ullis inter se rerum optimarum, quanta ei
cum illis sceleris, libidinis, audaciae? quod flagitium
Lentulus non cum Autronio concepit? quod, sine
eodem illo, Catilina facinus admisit? cum interim
Sulla cum eisdem illis non modo noctem solitudi-
nemque non quaereret, sed ne mediocri quidem ser·
mone et congressu conjungeretur. Illum Allobroges,
maximarum rerum verissimi indices, illum multo-
rum literae ac nuntii, coarguerunt: Sullam interea
nemo insimulavit, nemo nominavit. Postremo, ejecto
sive emisso jam ex Urbe Catilina, ille arma misit,
cornua, tubas, falces, signa, legiones: ille, relictus
intus, exspectatus foris, Lentuli poena compressus,
convertit se aliquando ad timorem, nunquam ad sa-
nitatem: hic, contra, ita quievit, ut eo tempore omni
Neapoli fuerit, ubi neque homines fuisse putantur
hujus affines suspicionis ς et locus cst ipse nontam

(Orat.) von. 111. r

